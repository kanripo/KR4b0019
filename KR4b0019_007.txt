# -*- mode: mandoku-view -*-
#+TITLE: 徐孝穆集
#+DATE: 2015-09-23 10:17:31
#+PROPERTY: JUAN 7


海屠隆題
<pb:KR4b0019_SBCK_000-5a>
　　　徐陵本傳　唐散騎常侍姚思㢘&KR0103;¶
徐陵字孝穆東海郯人也祖超之齊鬱林太守梁員
外¶散騎常侍父摛梁戎昭將軍太子左衞卒贈侍中
太子¶詹事謚貞子母臧氏嘗夢五色雲化而爲鳳集
左肩上¶巳而誕陵焉時寶誌上人者世稱其有道陵
年數歲家¶人擕以候之寶誌手摩其頂曰天上石麒
麟也光宅惠¶雲法師毎嗟陵早成就謂之顏囘八歲
能屬文十二通¶莊老義旣長博涉史籍縱横有口辯
梁普通二年晉安<md:KR4b0019_WYG_000-3b>¶王爲西平將軍寧蠻挍尉父摛爲
<pb:KR4b0019_SBCK_000-5b>
王諮議王又引陵參¶寧蠻府軍事大通二年王立爲
皇太子東宮置學士陵¶充其選稍遷尚書度支郞出
爲上虞令御史中丞劉孝¶儀與陵先有&KR0169;風聞劾陵
在縣&KR0141;汙因坐免久之起爲¶南平王府行參軍遷通
&KR0033;散騎侍郞梁簡文在東宮撰¶長春殿義記使陵爲
序又令於少傅府述所製莊子義¶尋遷鎭西湘東王
中記室參軍太淸二年兼通&KR0033;散騎¶常侍使魏魏人
授館宴賔是日甚&KR0044;其主客魏收嘲陵<md:KR4b0019_WYG_000-4a>¶曰今日之&KR0044;
當由徐常侍來陵卽荅曰昔王肅至此爲¶魏始制禮
<pb:KR4b0019_SBCK_000-6a>
儀今我來聘使卿復知寒暑收大慙及侯景¶寇京師
陵父摛先在圍城之內陵不奉家信便蔬食布¶衣若
居憂恤會齊受魏禪梁元帝承制於江陵復通使¶於
齊陵累求復命終拘留不遣陵乃致書於僕射楊遵¶
彥竟不報書及江陵䧟齊送貞陽侯蕭淵明爲梁¶嗣
乃遣陵隨還太尉王僧辯初拒境不納淵明往復致¶
書皆陵詞也及淵明之八僧辯得陵大喜接待餽遺
其<md:KR4b0019_WYG_000-4b>¶禮甚優以陵爲尚書吏部郞掌詔誥其年高祖率
兵誅¶僧辯仍進討韋載時任約徐嗣徽乘虚襲石頭
<pb:KR4b0019_SBCK_000-6b>
陵感僧¶辯舊恩乃往赴約及約等平高祖釋陵不問
尋以爲貞¶威將軍尚書左丞紹泰二年又使于齊還
除給事黃門¶侍郞袐書監高祖受禪加散騎常侍左
丞如故天嘉初¶除太府卿四年遷五兵尚書領大著
作六年除散騎常¶侍御史中丞時安成王頊爲司空
以帝弟之尊&KR0020;傾朝¶野&KR0033;兵鮑叔㪫假王威權抑塞
辭訟大臣莫敢言者陵<md:KR4b0019_WYG_000-5a>¶聞之乃爲奏彈導從南臺官
屬引奏案而入世祖見陵¶服章嚴肅若不可犯爲歛
容正坐陵進讀奏版時安成¶王殿上侍立仰視世祖
<pb:KR4b0019_SBCK_000-7a>
流汗失色陵遣殿中御史引王¶下殿遂劾免侍中中
書監自此朝廷肅然天康元年遷¶吏部尚書領大著
作陵以梁末以來選授多失其所於¶是提舉綱維綜
覈名實時有冒進求官諠競不巳者陵¶乃爲書宣示
衆咸服焉時論比之毛玠廢帝卽位¶高宗入輔謀黜
異志者引陵預其議高宗纂曆封建昌<md:KR4b0019_WYG_000-5b>¶縣侯邑五百
戸太建元年除尚書右僕射二年遷尚書¶左僕射陵
抗表推周弘正王勱等高宗召陵入內殿曰¶卿何爲
固辭此職而舉人乎陵曰周弘正從陛下西還¶舊藩
<pb:KR4b0019_SBCK_000-7b>
長史王勱太平相府長史張種帝鄕賢戚若選賢¶與
舊臣宐居後固辭累日高宗苦屬之陵乃奉詔及朝¶
議北伐高宗曰朕意巳决卿可舉元帥衆議咸以中
權¶將軍淳于量位重共署推之陵獨曰不然吳明徹
家在¶淮左悉彼風俗將畧人才當今亦無過者於是
争論累<md:KR4b0019_WYG_000-6a>¶日不能决都官尚書裴忌曰臣同徐僕射陵
應聲曰非¶但明徹良將裴忌卽良副也是日詔明徹
爲大都督令¶忌監軍事遂克淮南數十州之地高宗
因置酒舉杯屬¶陵曰賞卿知人陵避席&KR0863;曰定策出
<pb:KR4b0019_SBCK_000-8a>
自聖&KR0168;非臣之力¶也其年加侍中餘竝如故七年領
國子祭酒南徐州大¶中正以公事免侍中僕射尋加
侍中給扶又除領軍將¶軍八年加翌右將軍太子詹
事置佐史俄遷右光祿大¶夫餘竝如故十年重爲領
軍將軍尋遷安右將軍丹陽<md:KR4b0019_WYG_000-6b>¶尹十三年爲中書監領
太子詹事給鼓吹一部侍中將¶軍右光祿中正如故
陵以年老累表求致仕高宗亦優¶之乃詔將作爲造
大齋令陵就第攝事後主卽位遷左¶光祿大夫太子
少傅餘如故至元年卒時年七十七¶詔曰愼終有典
<pb:KR4b0019_SBCK_000-8b>
抑乃舊章令德可甄諒宐追遠侍中安¶右將軍左光
祿大夫太子少&KR0019;南徐州大中正建昌縣¶開國侯陵
弱齡學尚登朝秀頴業高名軰文曰詞宗朕¶近歲承
蕐特相引狎雖多目疾方期克壯&KR0853;然殞逝震<md:KR4b0019_WYG_000-7a>¶悼于
懷可贈鎭右將軍特進其侍中左光祿鼓吹侯如¶故
并出舉哀喪事所須量加資給謚曰章陵器局深遠¶
容止可觀性又淸簡無所營樹祿俸與親族共之太
建¶中食建昌邑邑戸送米至于水次陵親戚有貧匱
者皆¶令取之數日便盡陵家尋致乏絕府僚恠而問
<pb:KR4b0019_SBCK_000-9a>
其故陵¶云我有車牛衣裳可賣餘家有可賣不其周
給如此少¶而崇信釋敎經論多所精解後主在東宮
令陵講大品¶經義學名僧自遠雲集毎講筵商較四
座莫能與抗目<md:KR4b0019_WYG_000-7b>¶有靑睛時人以爲聰慧之相也自有
陳創業文檄軍書¶及禪授詔策皆陵所製而九錫尤
美爲一代文宗亦不¶以此矜物未嘗詆訶作者其於
後進之徒接引無倦世¶祖高宗之世國家有大手筆
皆陵草之其文頗變舊體¶緝裁巧密多有新意每一
文出手好事者巳傳寫成誦¶遂被之蕐夷家藏其本
<pb:KR4b0019_SBCK_000-9b>
後聞喪亂多散失存者三十卷¶有四子儉份儀僔¶
史<md:KR4b0019_WYG_001-1a>¶臣曰徐孝穆挺¶五行之秀禀天地之靈聰明特達
籠&KR0449;今古及締構興王遭逢泰運位隆朝宰獻替謀
猷蓋亮&KR0033;存矣孝克砥身厲行養親逾禮亦參閔之
志歟
<pb:KR4b0019_SBCK_000-10a>
徐孝穆集目錄
　卷一
　　賦
　　　　鴛鴦賦
　　詩
　　　　日華
　　　　詠雪
　　　　詠柑子
　　　　山齋
<pb:KR4b0019_SBCK_000-10b>
　　　　長安道
　　　　洛陽道二首
　　　　劉生
　　　　&KR0028;山月二首
　　　　出自薊北門行
　　　　長想思
　　　　宛轉歌
　　　　折楊柳
　　　　梅花落二首
<pb:KR4b0019_SBCK_000-11a>
　　　　紫騮馬
　　　　驄馬驅
　　　　山池應令
　　　　奉和山池
　　　　征虜亭送新安王應令
　　　　别毛尚書
　　　　秋日别庾正員
　　　　新亭送别
　　　　雜曲
<pb:KR4b0019_SBCK_000-11b>
　　　　侍宴
　　　　和賽漢高帝廟
　　　　春情
　　　　鬬雞
　　　　詠舞
　　　　隴頭水
　　　　中婦織流黃
　　　　烏栖曲二首
　　　　詠織婦
<pb:KR4b0019_SBCK_000-12a>
　　　春望
　　　春和簡文帝山齋
　　　同江詹事登宮城南樓
　卷二
　　璽書
　　　梁禪陳璽書
　　　陳高祖&KR0239;州郡璽書
　　冊命
　　　陳公九錫文
<pb:KR4b0019_SBCK_000-12b>
　詔
　　　陳文帝登祚尊皇太后詔
　　　始興王詔
　　　進武帝爲長城公詔
　卷三
　　表
　　　讓五兵尚書表
　　　勸進元帝表
　　　讓散騎常侍表
<pb:KR4b0019_SBCK_000-13a>
　　　爲王儀同致仕表
　　　爲始興王讓瑯琊二郡太守表
　　　讓左僕射初表
　　　讓右僕射初表
　　啓
　　　成安王讓錄尚書表後啓
　　　謝兒報坐事付治中啓
　　　謝敇賚燭監賞荅齊國移文啓
　　　謝敇賜祀三皇五帝餘饌啓
<pb:KR4b0019_SBCK_000-13b>
　　　謝賚麕啓
　　　謝賚蛤啓
　　　謝東宮賚蛤蜊啓
　　　謝敇賚烏賊啓
　卷四
　　書
　　　武皇帝作相時與嶺南酋豪書
　　　與楊僕射書
　　　與王僧辨書
<pb:KR4b0019_SBCK_000-14a>
　卷五
　　書
　　　與顧記室書
　　　梁貞陽侯與王太尉僧辨書
　　　爲王太尉僧辨荅貞陽侯書
　　　梁貞陽侯荅王太尉書
　　　荅諸求官人書
　　　代梁貞陽侯與荀昻兄弟書
　　　荅周主論和親書
<pb:KR4b0019_SBCK_000-14b>
　卷六
　　書
　　　梁貞陽侯重與王太尉書
　　　王太尉僧辨荅貞陽侯書
　　　梁貞陽侯與陳司空書
　　　代陳司空荅書
　　　梁貞陽侯重與裴之横書
　　　裴之橫荅書
　　　貞陽侯荅王太尉書
<pb:KR4b0019_SBCK_000-15a>
　　　爲陳高祖與周宰相書
　　　武皇帝作相時與北齊廣陵城主書
　卷七
　　書
　　　荅周處士書
　　　荅族人梁東海太守長孺書
　　　與李那書
　　　報尹義尚書
　　　在北齊與宗室書
<pb:KR4b0019_SBCK_000-15b>
　　　與王吳郡僧智書
　　　荅李顒之書
　　　與周&KR0193;宰宇文䕶論邊境事書
　　　與章司空昭達書
　　　諫仁山深法師罷道書
　　　與天台智者大師書
　　　重與天台智者大師書
　　　重與天台智者大師書
　　　上智者法師書
<pb:KR4b0019_SBCK_000-16a>
　卷八
　　頌
　　　皇太子臨辟雍頌
　　銘
　　　太極殿銘
　　　麈尾銘
　　序
　　　玉臺新詠序
　　移文
<pb:KR4b0019_SBCK_000-16b>
　　　爲䕶軍長史王質移文
　　　移齊文
　　檄文
　　　檄周文
　卷九
　　碑
　　　徐州刺史侯安都德政碑
　　　廣州刺史歐陽顧德政碑
　　　晉陵太守王厲德政碑
<pb:KR4b0019_SBCK_000-17a>
　　　孝義寺碑
　　　齊國宋司徒寺碑
　　　東陽䨇林寺傅大士碑
　　　天台山舘徐則法師碑
　　　長干寺衆食碑
　　　丹陽上庸路碑
　卷十
　　哀冊
　　　陳文皇帝哀冊文
<pb:KR4b0019_SBCK_000-17b>
　　墓誌
　　　司空河東康簡王墓誌銘
　　　司空章昭達墓誌銘
　　　裴使君墓誌銘
徐孝穆集目錄終

<pb:KR4b0019_SBCK_001-1a>
徐孝穆集卷一
　　　陳郯徐陵著　¶明東海屠隆評¶
　　賦¶
　　　鴛鴦賦¶
飛飛兮海濵去去兮迎春炎皇之季女¶¶織素之佳人<md:KR4b0019_WYG_001-1b>¶未若宋玉之小史含情而&KR0174;¶憶少婦之生離恨新㛰
之無子旣¶¶交頸於千年亦相隨于萬里山雞映水那
自得¶孤鸞照鏡不成雙¶天下¶眞成長合會無勝比翼
兩鴛鴦觀其哢吭浮沈¶輕軀瀺灂拂荇戲而波散排
<pb:KR4b0019_SBCK_001-1b>
荷翻<md:KR4b0019_WYG_001-2a>¶而水落特訝鴛鴦鳥長情眞可念許處勝人多
何時肯¶相厭聞道鴛鴦一鳥名敎人如有逐春情不
見臨卭卓¶家女秪爲琴中作許聲
<pb:KR4b0019_SBCK_001-2a>
　　<md:KR4b0019_WYG_001-2b>¶詩
　　　<md:KR4b0019_WYG_001-18a>¶日華¶
朝暉爛曲池夕照滿西陂復有當晝景江上鑠光儀
時<md:KR4b0019_WYG_001-18b>¶從高浪歇乍逐細波移一在雕梁上詎¶比扶桑枝¶
　　　詠雪¶
瓊林玄圃葉桂樹日南華¶豈若天庭瑞輕¶雪帶風斜
三農喜盈尺六出舞崇華¶¶明朝闕門外應見海神車
　　　詠甘子
朱實挺江南苞品擅珍淑上林雜嘉樹江潭間修竹
<pb:KR4b0019_SBCK_001-2b>
萬室擬封家千株挺荆國綠葉萋以布素榮芬且郁
得陳終宴歡良垂雲雨育
　　　山齋
桃源驚往客寉嶠斷來賔復有風雲處蕭條無俗人
寒山微有雪石路本無塵竹徑朦朧巧茅齋結構新
燒香披道記懸鏡壓山神砌水何年溜簷桐幾度春
雲霞一巳絕寧辨漢將秦
　　　長安道
輦道乗雙闕豪雄被五都橫橋&KR0090;天漢法駕應坤圖
<pb:KR4b0019_SBCK_001-3a>
韓康賣良藥董偃鬻明珠喧喧擁車騎非但執金¶吾
　　　洛陽道
綠柳三春暗紅塵百戲多東門向金馬南陌接銅駝
乗軒翼葆吹飛蓋響鳴珂潘郞車欲滿無奈擲如何
　　　其二
洛陽馳<md:KR4b0019_WYG_001-19a>¶道上春日¶起塵埃濯龍望如水河橋渡似雷
聞珂知馬蹀傍幔見甍開相看不得語密意眼中來
　　　劉生
劉生殊倜儻任俠遍京華戚里驚鳴筑平陽吹怨笳
<pb:KR4b0019_SBCK_001-3b>
俗儒排石氏新室是誰家高才被擯壓自古共憐嗟
　　　&KR0028;山月
關山三五月客子憶秦川思婦高樓上當牕應未眠
星旗映踈勒雲陣上祁連戰氣今如此從軍復幾年
　　　其二
月出柳城東微雲掩復通蒼茫縈白暈蕭瑟帶長風
羌兵燒上郡胡騎獵雲中將軍擁節起戰士夜鳴&KR0211;
　　　出自薊北門行
薊北聊長望黃昏心獨愁燕然&KR0863;古刹代郡隱城樓
<pb:KR4b0019_SBCK_001-4a>
屢戰橋恒斷長氷塹不流天雲如地陣漢月帶胡秋
乞土泥函谷接䋲縳凉州平生燕頷相會自去封矦
　　　長相思
長相思望歸難傳聞更始戍樓蘭龍城遠雁門寒愁
來瘦轉劇衣帶自然寛念君今不見誰爲抱腰看
　　　宛轉歌
七夕天河白露明八月濤水秋風驚樓中恒聞哀曲
響塘上復有苦辛行不解何意悲秋氣&KR0033;置無秋悲
自生不怨前堦促織鳴偏愁便路擣衣聲别燕差池
<pb:KR4b0019_SBCK_001-4b>
自有返離嬋寂莫詎含情雲聚含情四望臺月冷相
思九重觀欲題芍藥詩不成來採芙蓉花巳散金樽
送曲韓娥起玉柱調絲楚妃勸翠眉結恨不復開寶
&KR0066;迎秋度前亂湘妃拭淚洒貞筠行樂翫花何處人
歩歩香飛金箔履盈盈扇掩&KR0226;瑚脣巳言採桑期陌
上復能解珮就江濵競入華堂要花枕爭開羽帳奉
華茵不惜獨眠前下鈎欲許便作後來新後來瞑瞑
同匡床可憐顏色無比方誰能巧笑時窺井乍取新
聲舉遶梁宿處留嬌墮黃珥鏡前含笑弄明璫卷葹
<pb:KR4b0019_SBCK_001-5a>
摘心心不盡茱萸折葉葉更芳巳聞能歌洞簫賦詎
是故愛邯鄲倡
　　　折楊柳
嫋嫋河堤樹依依魏主營江陵有舊曲洛下作新聲
妾&KR0863;長楊&KR0080;君登高柳城春還應共見蕩子太無情
　　　梅花落
臘月正月早驚春衆花未發梅花新可憐芬芳臨玉
臺朝攀晚折還復開長安年少多輕薄兩兩常唱梅
花落蒲酌金杯催玉柱落梅樹下宜歌舞金谷萬株
<pb:KR4b0019_SBCK_001-5b>
連綺甍梅花密處藏嬌鸎桃李佳人欲相照摘葉牽
花來竝笑楊柳條靑樓上輕梅花色白雪中明橫&KR0327;
短簫悽復切誰知栢梁聲不絕
　　其二
&KR0863;戸一株梅新花屢發材鷰拾還蓮井風吹上鏡臺
倡家愁思妾樓上獨徘徊啼和竹葉錦笑罷未能裁
　　　紫騮馬
玉鐙繡&KR0414;鬃金鞍錦覆幪風驚塵未起草淺埒猶空
角&KR0211;連兩兎珠彈落雙鴻日斜馳逐罷連翩還上東
<pb:KR4b0019_SBCK_001-6a>
　　驄馬驅
白馬號龍駒雕鞍名鏤衢諸兄二千石小婦字羅敷
倚端輕掃史召募繫休屠塞外多風雪城中絕詔書
空憶長楸下連蹀復連&KR1568;
　　　山池應令
畵舸圖仙獸飛艎挂采斿榜人事輕漿約女理銀鈎
細萍時帶檝低荷乍入舟猿啼知谷晚蟬思覺山秋
　　　奉和山池
羅浮無定所鬱鳥屢遷移不覺因風&KR0040;何時入後池
<pb:KR4b0019_SBCK_001-6b>
樓臺非一勢臨玩自多奇雲生&KR0863;戸石猨掛入欄枝
　　　征虜亭送新安王應令
鳳吹臨南浦神駕餞東平亭廻漳水乗斾轉洛濵笙
地凍斑輪響風嚴羽蓋輕燒田雲色暗古樹雪花明
岐路一廻首流襟動睿情
　　　别毛尚書
顧子厲風規歸來振羽儀嗟余今老病此别畏長離
白馬君來哭黃泉我詎知徒勞脫寶劒空掛隴頭枝
　　　秋日别庾正員
<pb:KR4b0019_SBCK_001-7a>
征途愁轉斾連騎&KR0228;停鑣朔氣陵疎木江風送上潮
靑雀離帆遠朱鳶别路遙唯有當秋月夜夜止河橋
　　　新亭送别
風吹臨伊水時駕出河梁野燎村田黑江秋岸荻黃
隔機聞上鼓回舟隱去檣神襟愛遠别流涕極淸漳
　　　雜曲
傾城得意巳無儔洞房連閣未消愁宮中本造鴛鴦
殿爲誰新起鳳凰樓綠黛紅顏兩相發千嬌百熊情
無歇舞衫回袖勝春風歌扇當牕似秋月碧玉宮妓
<pb:KR4b0019_SBCK_001-7b>
自翩妍絳樹新聲最可憐張星舊在天河上從來張
姓本連天二八年時不憂度傍邊得寵誰相妬立春
曆日自當新正月春幡底舊故流蘓錦帳挂香囊織
成羅幔隱燈光祗應私將虎珀枕暝暝來上&KR0226;瑚床
　　　侍宴
園林才有&KR0044;夏淺更勝春嫩竹猶含粉初荷未聚塵
承恩與下席應阮獨何人
　　　和賽漢高帝廟
山宮&KR0011;牛首漢寢若龍川玉椀無秋酎金燈滅夜烟
<pb:KR4b0019_SBCK_001-8a>
丹帷迫靈岳紺席下羣仙堂空沛筑響釵低戚舞妍
何殊后廟裏子建作華篇
　　　春情
風光今旦動雪色故年殘薄夜迎新節當罏却晚寒
故香分細霧石炭擣輕紈竹葉裁衣帶梅花奠酒盤
年芳袖裏出春色黛中安欲知迷下蔡先將過上蘭
　　　鬬雞
季子聊爲戲陳王欲騁才花冠巳衝力金爪復驚媒
鬬鳳羞衣錦雙鸞耻鏡臺陳倉若有信爲覓寶雞來
<pb:KR4b0019_SBCK_001-8b>
　　　詠舞
十五屬平陽因來入建章主家能敎舞城中巧畵粧
低鬟向綺席舉袖拂花黃燭送空邊影衫傳篋裏香
當由好留客故作舞衣長
　　　隴頭水
别途聳千仞離川懸百丈攅荆夏不通積雪冬難上
枝交隴底暗石礙波前響廻首咸陽中唯言往時夢
　　　中婦織流黃
落花還井上春機當戸前帶衫行障口覓釧枕檀邊
<pb:KR4b0019_SBCK_001-9a>
數鑷經無亂新漿緯易牽蜘蛛夜伴織百舌曉驚眠
封用&KR0058;陽土書因計吏船欲知夫婿處今督水衡錢
　　　烏棲曲
卓女紅妝期此夜胡姬沽酒誰論價風流荀令好兒
郞偏能傅粉復薰香
　　　其二
繡帳羅帷隱燈燭一夜千年猶不足唯憎無賴汝南
雞天河未落猶爭啼
　　　詠織婦
<pb:KR4b0019_SBCK_001-9b>
纖纖運玉指脉脉正蛾眉振鑷開交縷停梭續斷絲
簷前初月照洞戸未垂帷弄機行掩涙彌令織素遲
　　　春望
岸烟起暮色岸水帶斜暉逕狹橫枝度簾揺驚燕飛
落¶花承歩履流澗寫行衣何殊九芝盡¶薄暮洞庭歸¶
　　　奉和簡文帝山齋¶
架嶺承金闕飛橋&KR0863;石梁竹密山齋冷荷開水殿香
山<md:KR4b0019_WYG_001-19b>¶花臨舞席水影照歌&KR0451;
　¶　　同¶江詹事登宮城南樓
<pb:KR4b0019_SBCK_001-10a>
元良居上德率土被中孚漢幄朝無怠周門夕復趨
桓經旣受業賀拜且尊儒壯志諧風雅高文會斗樞
鏗鏘叶舞蹈炤爛等琨瑜溝水慙雄伯漳川仰大巫
鮑魚寧入俎釣鼈匪充㕑叔譽恒詞屈防年豈濫誅
<pb:KR4b0019_SBCK_001-10b>
徐孝穆集卷一終

<pb:KR4b0019_SBCK_002-1a>
徐孝穆集卷二
　　　陳郯徐陵著　明東海屠隆評
　　璽書
　　　梁禪陳璽書
君子者自昭明德達人者先天弗違故能進退咸亨
動静元&KR0123;朕雖&KR0041;寡庶乎景行何則三才剖判九有
區分情性相乖亂離云起是以建彼司牧推乎聖賢
授受者任其時來皇王者本非一族人謀是與屈巳
從萬物之心天意斯歸鞠躬奉百靈之命謳歌所往
<pb:KR4b0019_SBCK_002-1b>
則攘袂以膺之菁華巳竭乃褰裳而去之昔在唐虞
鑒於天道舉其黎獻授彼明哲雖復質文殊&KR0100;沿革
不同歷代因循斯風靡㬱我大梁所以考庸太室接
禮貳宫月正元日受終文祖但運不常夷道無恒㤗
山嶽傾&KR0367;河海沸騰電目雷聲之禽鉤爪鋸牙之獸
咀齧含生不知紀極二后英聖相仍在天六夷貪狡
爭侵中國縣王都帝人懷干紀一民尺土皆非梁地
朕以不造幼罹閔凶仰慿衡佐亟移年序周成漢惠
邈矣無階惟是童蒙必貽顚蹷若使時無聖哲世靡
<pb:KR4b0019_SBCK_002-2a>
艱難猶當高蹈于滄洲自求於㤗伯者矣惟王應期
誕秀開籙握圖性道故其難聞嘉庸以其&KR0013;物乾行
同其燾覆日馭比其貞明登承聖於復禹之功樹鞠
子於興周之業滅陸渾於伊洛殱驪戎於鎬京大小
二震之驍徒東南兩越之勍冦遽行天討無遺神策
仁霑葭葦信及豚魚殷牖斯空夏臺虛設民惟大畜
野有同人加以雲飛紫蓋水躍黃龍東伐西征掩映
川陸榮光曖曖巳冐墟廛甘露瀼瀼亟流庭苑車轍
馬跡誰不率從蟠木流沙誰不懷德祥圖遠至非唯
<pb:KR4b0019_SBCK_002-2b>
赤伏之符靈命昭然何止黃星之氣且自攝提無紀
孟陬殄滅枉矢宵飛天弧曉映久矣夷羊之在牧時
哉蛟龍之出泉革運之兆咸徵惟新之符竝集朕以
欽若勛華屢囘星琯昔者木運斯盡予高祖受焉今
歷去炎精神歸樞紐敬以火德傳於爾陳遠鑒前王
近謀羣辟明靈有悦率土同心今遣使持節兼太保
侍中尚書左僕射平樂亭矦王通兼太尉司徒左長
史王瑒奉皇帝壐綬受終之禮一依¶唐虞故事王其<md:KR4b0019_WYG_001-20b>¶時陟¶¶¶¶¶¶元后寧育兆民光闡洪猷以承昊天之命
<pb:KR4b0019_SBCK_002-3a>
　　　陳高祖勅州郡璽書
夫¶四王革代啇周所以應天五勝相推軒羲所以當
運梁德不造喪亂積年東夏崩騰西都蕩覆蕭勃干
紀非唯趙倫矦景滔天踰於劉載貞陽反&KR0434;賊約連
兵江左累屬<md:KR4b0019_WYG_001-21a>¶於鮮卑金陵久¶¶¶非於梁國有<md:KR4b0019_WYG_001-23b>¶自氤氲混
沌之¶世龍圖鳯紀之前東漢興平之初西朝永嘉之
亂¶¶¶天下<md:KR4b0019_WYG_001-24a>¶分崩¶¶未有若於梁¶朝¶者也<md:KR4b0019_WYG_002-17b>¶朕以<md:KR4b0019_WYG_002-30b>¶虛<md:KR4b0019_WYG_003-23a>¶薄屬當興
運自昔登庸首淸諸越徐門浪泊靡¶不征行浮海乘
山¶所在戡定冐愬風塵騁¶馳師旅六延梁祀十翦彊
<pb:KR4b0019_SBCK_002-3b>
冦豈¶¶曰人謀皆由天啓<md:KR4b0019_WYG_003-23b>¶梁氏以天祿斯改期運永終
欽若唐¶虞推其&KR0166;玉朕東西退讓拜手陳辭避舜子
於箕山之陽求支伯於滄洲之野而公卿敦逼率土
翹惶天命難稽¶¶遂享¶嘉祚今¶月乙亥¶升禮太壇言念
遷桐但有慙德自<md:KR4b0019_WYG_003-24b>¶梁氏將未頻月亢陽火運斯終秋
霖奄䧏翼日成禮圓丘&KR0043;設埃雲晚霽星&KR0090;夜張朝
景重輪泫三危之膏露晨光合璧帶五色之卿雲顧
惟寡薄彌慙休祉昧旦丕顯方思至治卿等擁旄方
岳相任股肱剖符名宇方寄恤隱玉曆惟新念有欣
<pb:KR4b0019_SBCK_002-4a>
慶想&KR0055;求民瘼務在亷平愛惠以撫&KR0012;貧威刑以禦
疆猾若有萑蒲之盗或犯戎啇山谷之酋擅¶彊幽險
皆從肆赦咸使知<md:KR4b0019_WYG_003-25a>¶聞<md:KR4b0019_WYG_003-33a>¶如或迷途俾¶¶¶在無貸<md:KR4b0019_WYG_003-33b>¶今<md:KR4b0019_WYG_005-22a>¶遣使人
具宣往㫖念思善政副<md:KR4b0019_WYG_005-23b>¶此虛懷
　　冊<md:KR4b0019_WYG_005-24b>¶命<md:KR4b0019_WYG_006-9b>¶　　　陳公九錫文¶
大哉乾元資日月以貞觀至哉坤元慿山川以載物
故¶惟天爲大陟配者欽明惟王建國翼輔者齊聖是
以文¶武之佐磻溪藴其玉璜堯舜之臣濙河鏤其金
<pb:KR4b0019_SBCK_002-4b>
版况乎¶體得一之鴻姿寧陽九之危厄拯橫浦於碣
石撲燎火<md:KR4b0019_WYG_006-10a>¶於崑岑驅馭於韋彭跨蹍於秦&KR0051;神功行
而靡用聖道¶用而無名者乎今將授公典策其敬聽
朕命日者昊天¶不弔鍾亂於我國家網漏吞舟彊胡
內贔&KR0252;&KR0252;宇宙惵¶惵&KR0058;元方足圓顱萬不遺一太淸
否亢橋山之痛巳&KR0055;¶大寳屯如平陽之禍相繼上宰
膺運康救兆民鞠旅於¶滇池之南揚旌於桂嶺之北
懸三光於巳墜謐四海於¶群飛屠猰㺄於中原斮鯨
鯢於&KR0293;汜蕩寧上國光啓中¶興此則公之大造於皇
<pb:KR4b0019_SBCK_002-5a>
家者也旣而天未悔禍夷醜薦<md:KR4b0019_WYG_006-10b>¶臻南夏崩騰西京蕩
覆羣胡孔熾藉亂乘間推納藩枝¶盜假神噐冡司昏
撓旁引寇讐旣見貶於桐宮方謀危¶於漢閣皇運巳
殆何殊贅旒中國揺然非徒如綫公赫¶然投袂匡救
本朝復莒齊都平戎王室朕所以還膺寶¶歷重履宸
居挹建武之風猷謌宣王之雅頌此又公之¶再造於
皇家者也公應務之初登庸惟始三川五嶺莫¶不窺
臨銀洞珠宮所在寧謐孫盧肇釁越貊爲災番部¶阽
危&KR0020;將淪殄公赤旗所指祅壘洞開白羽纔撝兇徒<md:KR4b0019_WYG_006-11a>¶
<pb:KR4b0019_SBCK_002-5b>
粉潰非其神武乆喪南藩此又公之功也大同之末
邊¶政不修李賁狂迷竊我交愛敢稱大號驕恣甚於
尉陀¶據有連州雄豪熾於梁碩公英譽雄&KR0312;電掃風
行馳御¶樓船&KR0033;跨滄海新昌典徹備履艱難蘇歷嘉
寧盡爲京¶觀三山獠洞八角蠻陬逖矣水寓之鄕悠
哉火山之國¶馬援之所不届陶璜之所未聞莫不懼
我王靈爭朝邊¶候歸琛天府獻狀鴻臚此又公之功
也自冦虜陵江宫¶闈幽辱公枕戈嘗膽提劒撫心氣
涌靑霄神飛紫闥而<md:KR4b0019_WYG_006-11b>¶番禺連率本自諸夷言得其朋
<pb:KR4b0019_SBCK_002-6a>
是懷同惡公仗此忠誠¶乗機勦定執沛令而釁鼓平
新野而據鞍此又公之功¶也世道初艱方隅多難勲
門桀&KR0219;作亂衡嶷兵切池隍¶衆兼夷獠公以國盜邊
警知無不爲䘏是同盟誅其醜&KR0011;¶莫不魚驚鳥散&KR0405;
縳頭懸南土黔黎重保蘇息此又公¶之功也長驅嶺
㠐夢想京畿緣道酋豪遞爲榛梗路養¶渠率全據大
都蓄聚逋逃方謀阻亂百樓不戰雲梯之¶所未窺萬
弩齊張高輣之所非敵公龍驤虎歩嘯吒風<md:KR4b0019_WYG_006-12a>¶雲山靡
堅城野無彊陣淸妖氛於灨石滅沴氣於雩都¶此又
<pb:KR4b0019_SBCK_002-6b>
公之功也遷仕㐫匿屯據大臯乞活&KR0011;馬騰之軍¶流
民多杜&KR0758;之衆推鋒轉鬬自北徂南頻歲稽誅實惟¶
勍虜公坐揮三畧遥制六奇義勇同心&KR0411;貅騁力雷
奔¶電擊谷静山空列郡無犬吠之驚&KR1244;祠罷狐鳴之
盜此¶又公之功也王師討虜次屇淪波兵乏兼儲士
有饑色¶公囘麾蠡澤積榖巴丘億庾之詠斯豐壺漿
之迎是衆¶軍民轉&KR0519;曾無砥柱之難艫舳相望如運
敖倉之府犀<md:KR4b0019_WYG_006-12b>¶渠貝胄顧蔑雷霆高艦層樓仰捫霄漢
故使三軍勇鋭¶百戰無前承此兵糧遂殄兇逆此又
<pb:KR4b0019_SBCK_002-7a>
公之功也若夫英¶圖邁俗義旅如雲湓壘猜&KR0157;用淹
戎略公志唯同奬師¶克在和鵠塞非虞鴻門是會若
晉矦之誓白水如蕭王¶之推赤心屈禮交盟人祗感
咽故使舟師並路遠邇同¶心此又公之功也姑熟襟
要崤函阻慿宼虜據其&KR0028;梁¶大盜負其扄鐍公一枝
裁撝三雄並奮左賢右角沙潰¶土崩木甲殪於中原
氊裘赴於江水他他藉藉萬計千<md:KR4b0019_WYG_006-13a>¶群鄂坂之隘斯開
夷庚之道無塞此又公之功也義軍¶大衆俱集帝京
逆豎兇徒猶屯皇邑若夫表裏山河金¶湯嶮固疏龍
<pb:KR4b0019_SBCK_002-7b>
首以抗殿揃華嶽以爲城雜虜慿焉強兵¶自若公囘
兹地軸抗此天羅曾不崇朝俾無遺噍軍容¶甚穆國
政方修物重覩於衣&KR0227;民還瞻於禮樂楚人滿¶道争
覩於葉公漢老衘悲俱觀於司&KR0032;此又公之功也¶內
難初靖諸矦出&KR0028;外郡傳烽鮮卑犯塞莫非且渠當¶
戸中貴明王冀馬列於淮南胡笳動於徐北公舟師
歩<md:KR4b0019_WYG_006-13b>¶甲亘野橫江殱厥群羝遂殫封狶莫不絓木而止
戎車¶靡遺遇濘而旋歸驂盡殪此又公之功也公克
黜禍難¶劬勞皇室而孫&KR0478;之黨翻啓狄心伊洛之間
<pb:KR4b0019_SBCK_002-8a>
咸爲虜戍¶雖金陵佳氣石壘天嚴朝闇戎塵夜喧胡
鼔公三籌旣¶畫八陣斯張裁舉靈旗亦抽金僕咸俘
醜&KR0011;悉反高墉¶異李廣之皆誅同龎元之盡赦此又
公之功也任約叛¶渙梟聲不悛戎羯貪婪狼心無改
穹廬氊幕抵北闕而¶爲營烏孫天馬指東都而成陣
公左甄右落箕張翼舒<md:KR4b0019_WYG_006-14a>¶掃是攙搶驅其獫狁長狄之
種埋於國門椎髻之酋烹¶於軍市投秦坑而盡沸噎
濉水而不流此又公之功也¶一相居中自折&KR0212;&KR0166;五
湖小守妄懷同惡公夙駕兼道¶秉羽杖戈玉斧將揮
<pb:KR4b0019_SBCK_002-8b>
金鉦且戒袄酋震懾遽請&KR0069;釘&KR0353;¶櫬以表其含弘焚
書以安其反側此又公之功也賊龕¶兇橫陵虐具區
阻兵安&KR0216;慿災怙亂自古蟲言鳥跡混¶沌洪&KR0189;凡或
虔劉未此殘酷公雖宗居汝頴世寓東南¶育聖誕賢
之鄕含章挺生之地眷言桑梓公私憤切卓<md:KR4b0019_WYG_006-14b>¶爾英狀
承䂓奉算戮此大憝如烹小鮮此又公之功也¶亂離
永久羣盜孔多浙左兇渠連兵搆逆豈止千兵五¶校
白雀黃龍巳哉公以中軍無率&KR0223;是親賢奸冦途¶窮
漼然冰泮刑溏之所文命動其大威雷門之間勾踐
<pb:KR4b0019_SBCK_002-9a>
行其嚴戮英䂓聖跡異代同風此又公之功也同姓
有¶扈頑兇不賔慿藉宗盟圖危社稷觀兵滙澤&KR0020;震
京師¶驅率南蠻巳爲東帝公論兵於廟堂之上决勝
於尊爼¶之間寇賈樊滕浮江下瀨一朝揃撲無待甸
師萬里澄<md:KR4b0019_WYG_006-15a>¶淸非勞新息此又公之功也豫章袄冦依
慿山澤繕甲¶完聚各歷歲時結從連橫爰洎交廣呂
嘉旣&KR0023;吳濞巳¶摐命我還師征其不恪連營盡拔僞
黨斯擒曜聖武於¶匡山囘神旌於蠡浱此又公之功
也自八紘九野&KR0050;剖¶豆分竊帝偷王連州比縣公武
<pb:KR4b0019_SBCK_002-9b>
靈巳暢文德又宣折簡¶馳書風猷斯遠至於蒼蒼浴
日杳杳無雷北洎丈夫之¶鄕南踰女子之國莫不屈
膝膜拜求吏欵&KR0028;此又公之¶功也京師禍亂亟積寒
暄雙闕低昻九門寥豁寧秦宫<md:KR4b0019_WYG_006-15b>¶之可顧豈魯殿之猶
存五都簮弁百僚卿士胡服縵纓¶咸爲戎俗高冠厚
履希復華風宋微子麥穟之歌周大¶夫黍離之歎方
之於斯未足爲悲矣公求衣昧旦昃食¶高春興構宮
闈具瞻遐邇膠庠宗稷之典六符十等之¶章還聞太
史之風流重覩永平之遺事此又公之功也¶公有濟
<pb:KR4b0019_SBCK_002-10a>
天下之勲重之以明德凝神體道合德符天用¶百姓
以爲心隨萬機而成務耻一物非唐虞之民歸含¶靈
於仁壽之域上德不德無爲以爲夏長春生顯仁藏<md:KR4b0019_WYG_006-16a>¶用忠信爲寶風雨弗&KR0317;仁惠爲基牛羊勿踐功成治
定¶樂奏咸雲安上治民禮兼文質物色丘園衣裾里
巷朝¶多君子野無遺賢菽粟同水火之饒工啇富猗
頓之旅¶是以天無蘊寳地有呈祥潏露卿雲朝團曉
映山車澤¶馬服馭登閑旣景煥於圖書方葳&KR0331;於史
諜高勲踰於¶&KR0090;緯積德冠於嵩華固無得而稱者矣
<pb:KR4b0019_SBCK_002-10b>
朕又聞之前王¶宰世茂賞尊賢式樹蕃長總征羣伯
二南崇絕四履遐¶曠泱泱表海祚土維齊巖巖㤗山
俾矦於魯抑又勤王<md:KR4b0019_WYG_006-16b>¶反鄭夾輔遷周召伯之命斯隆
河陽之禮咸備况復經¶營宇宙寧唯斷鰲足之功弘
濟蒼生非&KR0033;鑿龍門之嶮¶而疇庸報德寂爾無聞朕
所以垂拱當宁載懷慙悸者¶也今授公相國以南豫
州之陳畱南丹陽宣城揚州之¶吳興東陽新安新寧
南徐州之義興江州之鄱陽臨川¶十郡封公爲陳公
錫茲靑土苴以白茅爰定爾&KR0022;用建¶冡社昔旦奭分
<pb:KR4b0019_SBCK_002-11a>
陜俱爲保師&KR0051;鄭諸矦咸作卿士兼其¶內外禮實攸
宜今命使持節兼太尉王通授相國印綬<md:KR4b0019_WYG_006-17a>¶陳公璽紱
使持節兼司空王瑒授陳公茅土金獸符第¶一至第
五左竹使符第一至第十相國秩踰三鉉任總¶百司
位絶朝班禮由事革其以相國總百揆除錄尚書¶之
號上所假節侍中貂蟬中書監印章中外都督太傅¶
印綬義興公印策其鎭衛大將軍揚州牧如故又加
公¶九錫其敬聽後命以公禮爲楨&KR0428;律等衘策四維
皆舉¶八柄有章是用錫公大輅戎輅各一玄牡二駟
<pb:KR4b0019_SBCK_002-11b>
以公賤¶寶崇榖疏爵待農室富京坻民知榮辱是用
錫公衮冕<md:KR4b0019_WYG_006-17b>¶之服赤舄副焉以公調理隂陽爕諧風雅
三靈允降萬¶國同和是用錫公軒縣之樂六佾之舞
以公宣導王猷¶弘闡風教光景所照鞮&KR0090;必通是用
錫公朱戸以居以¶公抑揚淸濁褒德進賢髦士盈朝
幽人虛谷是用錫公¶納陛以登以公嶷然廊廟爲世
鎔範折衝四表臨御八¶&KR0189;是用錫公武賁之士三百
人以公執茲明罰期在刑¶措&KR0090;㳟無赦干紀必誅是
用錫公斧&KR0207;各一以公英猷¶遠量跨厲嵩溟抱一車
<pb:KR4b0019_SBCK_002-12a>
書括囊寰宇是用錫公彤弓一<md:KR4b0019_WYG_006-18a>¶彤矢百玈弓十玈矢
千以公天經地義貫徹幽明春露¶秋霜允㳟粢盛是
用錫公秬鬯一卣圭瓚副焉陳國置¶丞相以下一遵
舊式往欽哉其㳟循朕命克相皇天弘¶建&KR0022;家允興
洪業以光我高祖之休命¶
　詔¶
　　　陳文帝登祚尊皇太后詔
朕以虛薄才非弘濟竊守藩維常懼盈滿豈圖蒼昊
不弔國歩艱難皇嗣元良藐在崤渭二臣奉迎川塗
<pb:KR4b0019_SBCK_002-12b>
靡從六傳還朝淹畱未日令國圖無主家業事隆上
奉父母之嚴規下逼羣公之廷諍遂以庸質升纂帝
基&KR0863;揚大化彌增號懼今宜式遵舊則奉上皇后尊
號爲皇太后御慈訓宮一依前典若中流靜晏皇嗣
歸來輒當解&KR0807;於箕山之陽歸老于瑯琊之國復子
明辟還承寶圖若問與夷無媿園寢
　　　始興王詔
漢祖天倫伯叔追封晉元世系瑯琊傳國仰惟二后
重光率由前典朕昔因藩次&KR0041;繼本宗分在要荒乆
<pb:KR4b0019_SBCK_002-13a>
離寒燠天嘉紹祚别命皇枝歸自崤函禮隔登獻每
至霜庭可履矚垣寢而懷悲風樹鳴條望章陵而增
感今嗣王&KR0446;德獲罪慈訓永言主奠宜自朕躬但國
歩時艱皇基務切復奉家業升纂帝圖重違情理言
&KR0055;哽慟可以第二皇子升陵爲始興王
　　　進武帝爲長城公詔
德懋懋官功懋懋賞皇王盛則所謂元龜司空公南
　徐州刺史長城縣開國侯諱志懷寅亮風度弘遠
體文經武明允篤誠曩者率五嶺之彊兵誅四海之
<pb:KR4b0019_SBCK_002-13b>
讐敵固以勒功彛&KR0166;書勲太常克定京師勤勞自重
自鎭撫枌榆永寧豐沛東涼旣息北蔡無歸代馬燕
犀氣雄天下裹糧坐甲固敵是求方欲大討於秦崤
敦修於與睦叶謀上相爰納朕躬思所以敬答忠&KR0564;
用申朝典可進爵爲長城縣公
徐孝穆集卷二終

<pb:KR4b0019_SBCK_003-1a>
徐孝穆集卷三
　　　陳郯徐陵著　明東海屠隆評
　表
　　　讓五兵尚書表
臣聞仲尼大聖猶云書不盡言士衡高才嘗稱文不
逮意臣比哀痾日積思緒茫然頻託朋游爲裁章表
雖復陳琳健筆未盡愚懷孫惠詞人頗加煩飾所以
高天&KR0225;邈弗降昭回瞻拜絲綸更增憂憊臣雖不敏
弱&KR0227;登朝伊言承華豫遊多士晚逢興運爰濫寵私
<pb:KR4b0019_SBCK_003-1b>
爾時四郊多壘七雄分爭國家制度日不暇給趙宮
論受命之宜隨邑奏升壇之禮而叅聞秘計弗解單
于之兵飛箭馳書未動聊城之將不期枚乗老&KR0369;忽
降時恩馮唐暮年見申明主擢宰京邑朝坐棘林遂
致洛陽無雨非比長安多盜其宜屏錮用寘嚴科猶
處名僚乆爲叨竊但著書天禄雖如劉向朔望登朝
轉同王隱於其朽劣尚可從容司會文昌邈然非據
　　　勸進元帝表
封唐有聖還承帝嚳之家居代維賢終纂高皇之祚
<pb:KR4b0019_SBCK_003-2a>
無爲稱於華舄至治表於垂衣而撥亂反正非聞前
古至如金行重作源出東筦炎運猶昌枝分南頓豈
得掩顯姓於軒轅非才子於顓頊莫不因時多難俱
繼神宗者也伏惟陛下出震等於勛華鳴謙同於旦
奭握褒秉&KR0207;將在御天玉媵珠衡先彰元后神祗所
合非惟太室之祥圖諜斯歸何止堯門之瑞若夫大
孝聖人之心中庸君子之德固以作訓生民貽風多
士一日二日研覽萬機允文允武包羅羣藝擬兹三
大賔是四門歷試諸艱咸熈庻績斯無間而稱也自
<pb:KR4b0019_SBCK_003-2b>
無妄爲&KR0090;鍾禍上京梟獍虔劉宗社蕩墜嶙頭銕額
興暴皇年封狶修虵行災中國靈心所宅下武其興
望紫極而行號瞻丹陵而殞慟家&KR0072;將報天賜黃鳥
之旗國害宜誅神奉玄狐之錄尅李軼於河津征陶
謙於海岱滕公擁樹雄氣方嚴張繡交兵風神彌勇
忠誠貫於日月孝義感於氷霜如雷如霆非&KR0411;非虎
前驅效命元惡斯殱旣挂膽於西州方&KR0948;臍於東市
蚩尤三塜寧謂嚴誅王莽千剸非云明罰靑羌赤狄
同界狼豺胡服夷言咸爲京觀&KR0022;畿濟濟還見隆平
<pb:KR4b0019_SBCK_003-3a>
宗祀愔愔方承多福自氛氲渾沌之世驪連栗陸之
君卦起龍圖文因鳥跡雲師火帝非無戰陣之風堯
誓湯征咸用干戈之道星&KR0292;東井時破崤潼雷震南
陽初平尋邑未有援三靈之巳墜救四海之羣飛赫
赫明明龔行天罰如當今之盛者也於是卿雲似葢
晨映姚鄕甘露如珠朝垂原寢芝房感德咸出銅池
蓂莢伺辰無勞銀箭重以東漸玄菟西踰白狼高柳
生風扶桑衘日莫不編名屬國歸貢鴻臚荒服來賔
遐邇同慶其文昭武穆跗蕚也如彼天平地成功業
<pb:KR4b0019_SBCK_003-3b>
也如此乆應旁求掌故詢詔天官斟酌繁昌經營高
邑宗王啟霸非勞五德之侯淸蹕無虞何事長安之
邸揚龍旂以饗帝御鳳扆以承天曆數在躬疇咨爲
讓某官等至鄴伏承聖㫖謙冲爲而不宰或云洛陽
未復函谷無泥旋駕金陵方膺天睠愚謂大庭少昊
非有定居漢祖殷宗皆無恒宅登封岱嶽且署明堂
廵狩荆州時行司&KR0032;何必西瞻虎踞乃建王宮南望
牛頭方稱天闕抑又聞之玄珪旣錫蒼玉無陳乃棫
樸之愆期非苞茅之不貢雲和之瑟乆廢甘泉&KR0012;竹
<pb:KR4b0019_SBCK_003-4a>
之管無聞方澤豈不懼歟伏願陛下因百姓之心振
萬&KR0022;之命豈可逡廵固讓方示石戸之農高謝爲君
徒弘箕山之客未知上德之不德惟見聖人之不仁
率土翹瞻蒼生何望昔蘇季張儀違鄕&KR0018;俗尚復招
三方以事趙請六國以尊秦况臣等預奉皇華親承
朝命珪璋特達通聘河陽貂珥雍容尋盟&KR1517;水加牢
貶館隨世汙隆瞻望鄕&KR0028;誠均休戚但輕生不造命
與時乖等一介之行人同三危之遠擯承間內殿事
絕耿弇之因封奏邊城私等劉琨之哭
<pb:KR4b0019_SBCK_003-4b>
　　　讓散騎常侍表
臣聞五十知命宗師之格言六百辭滿通賢之高槩
昔墨子諸生褰裳救楚魯連隱士高論&KR0077;秦况乎謬
&KR0041;知巳寧無感激洪私過談寘以通班司憲文昌遂
諧常伯今者昆吾小器諦視不見玄黃鈞天竝奏靜
聽能聞鍾鼓雖神農分藥岐伯提針㝠衆因緣難可
匡救陛下嗣臨寶曆光闡大猷屬意銓衡留情槱棫
燕臺裝玉儻不精眞齊客吹竽諒宜澄簡南郊奉乗
當求鄭默之才西省文辭應用羅含之學
<pb:KR4b0019_SBCK_003-5a>
　　　爲王儀同致仕表
尺波歸海恒嘆不居樹火爲薪猶悲假續况復星廻
日薄通人有乞老之言鐘鳴漏盡前史有夜行之誡
五陵&KR0166;族家傳軒冕四姓卿矦榮由恩澤虛名靡實
世官非才年力方强不能辭退今三元肇慶六呂司
春得奉萬壽之盃豫叅百辟之禮便釋朝衣謹遵初
服同孔光之杖載游户庭比廣德之車方懸私館
　　　爲始興王讓瑯琊二郡太守表
甫離懷袖裁脫綺紈適荷隆私使膺珪組執玉不起
<pb:KR4b0019_SBCK_003-5b>
摳衣未勝自甘泉通火細柳屯兵旁帶戎臣頗同疆
場言瞻漢草廼曰中州遙望胡桑巳成邊郡誠復居
藩體國應思馬駿之功論地惟親宜慕蕭彰之勇
　　　讓左僕射初表
臣聞七十之歲揚雄擬經六十之年平津&KR0863;策若斯
强壯無歎耆老臣勵則胄華軒冕才允卿相出納流
譽朝野具瞻臣弘正國老儒宗情尚虚簡玄風勝業
獨王當年臣重器懷沈密文史優&KR0073;東南貴秀朝廷
親賢竝見壯猷皆宜左執若漢武好少而微臣巳老
<pb:KR4b0019_SBCK_003-6a>
若周文愛老則有此羣才伏願天明更謀梓匠求其
妙&KR0223;稱是能官
　　　讓右僕射初表
加以言尋盟好仍屬亂離先零盜其牛馬烏孫竊其
印綬子卿茹雪叔向爲國雖復東歸備罹此厄昔李
廣遺恨不値漢初甯戚自悲不逢堯禪臣隨望聖運
實在權輿時參決勝之籌頗奏發兵之讖當塗錫舍
非無董昭之誠典午禪文不降張華之實
<pb:KR4b0019_SBCK_003-6b>
　啓
　　　安成王讓錄尚書表後啓
臣聞間平就國乃盛漢之常儀郕霍無官實宗周之
明典何則皇季之重非待歷階王爵之隆自高羣辟
况臣戢翼要荒亟離寒暑進慙趙勝能定楚從退匪
齊文馳免秦厄固以內切皇心外貽家恥甘輸重餌
降禮單于迾城十五如諸和璧市鄕三十聊同寶劒
武夫力而獲諸原微臣還而反諸敵瞻言馬駿著隴
右之功追念曹彰克烏丸之虜前王子弟若此勲庸
<pb:KR4b0019_SBCK_003-7a>
偏其反而豈可勝愧
　　　謝兒報坐事付治中啓
夫拾金樵路高士所羞整冠李下君子斯愼兒報不
能謹潔敢觸嚴網右趾鐵繫事允法科左挍論輸實
由恩宥老臣過庭之訓多謝古賢折笄之杖有愧前
達
　　　謝敇賚燭監賞答齊國移文啓
昔班彪草移阮瑀裁書馳譽當年遂無加賞非常大
賚始自今恩雖賈逵之頌神雀竇攸之&KR0863;鼫䑕漢臣
<pb:KR4b0019_SBCK_003-7b>
射覆之言魏士投壺之賦方其寵錫獨有光前官燭
斯燃更慙良吏霄光可學乃會&KR0132;年臣職居南史身
典東觀謹述私榮傳之方策
　　　謝勑賜祀三皇五帝餘&KR0319;啓
竊以甘泉之殿舊禮羲農長樂之宮本圖堯舜自東
京晩世曠代無聞西漢盛儀復覩今日金壺流十旬
之氣玉案備千品之羞昔絳羅爲薦旣延王母紫葢
爲壇允招太一同期美號理致衆星臣以餘年豫開
淸祀如陪瑤席遂飮瓊漿
<pb:KR4b0019_SBCK_003-8a>
　　　謝賚&KR0874;啓
臣昨旣陪羽獵仍宴上林固謝長卿之文彌慙子雲
之賦預割鮮禽巳同監浦頻&KR0041;大臠更異梁王詰旦
歸來猶爲飽飫虞衡所獻復降命恩賜細君以爲歡
非屠門而大嚼
　　　謝賚蛤啓
比鴻雀入猶新纔變秋程巳聞冬獻
　　　謝東宮賚蛤蜊啓
船俗嚴戈渔人資設于彼海童冒兹水豹望樓闕之
<pb:KR4b0019_SBCK_003-8b>

<pb:KR4b0019_SBCK_004-1a>
徐孝穆集卷四
　　　陳郯徐陵著　明東海屠隆評
　　書
　　　武皇帝作相時與嶺南酋豪書
夫否終斯泰屯極則亨若日月之&KR0326;環猶隂陽之報
復近者數鍾九厄王室中微聖主欽明還承寶運卽
是高祖武皇帝之孫世祖孝皇帝之子重光累聖胤
國承家天下生民孰不歸德賊勃不涯䟽戚希纂帝
圖信是奸兇階茲禍亂自王宮再淪於醜逆虜馬四
<pb:KR4b0019_SBCK_004-1b>
飮於江沲社稷阽危鑾輿幽辱勃身居列岳自御強
兵高視趦趄坐觀成敗旣而天維重綴國歩還康翻
畫凶圖更謀神&KR0166;且其兵馬之任資於長昆方牧之
權由於承聖操兄戈而斬姪藉國寵而弑君不忠不
義莫斯爲甚比春初便遣大都督歐陽頠摭城主傅
泰等兇徒數十遂到臨川吾奉承朝筭指畫戎略樊
滕耿賈戮力争馳天地靈祗水陸間道&KR0023;傅泰不勞
於一箭擒歐陽無待於尺兵僞黨皆俘連城盡拔所
&KR0053;軍資不可稱筭去月十六日德州刺史陳法武等
<pb:KR4b0019_SBCK_004-2a>
願憤&KR0326;戈仍梟兇豎一夫挺劒傳首上京萬里澄淸
人神慶躍彼豪門著姓典牧方州拘隔天朝亟離寒
暑公私憤歎豈可爲懷今王道平夷理增懽忭朱明
戒節比復何如軍士平安境內淸謐吾以庸薄叨秉
國鈞恒務牽&KR0374;諸有勞弊自天數云否朝禍薦臻東
夏崩驣西京蕩覆身惟許國任在勤王宣力皇家靡
有寧歲一還京師保持鴻業四驅夷狄奪得江左始
則杜龕元惡張彪不㳟據有泰稽連縱巨震隨機討
掩觸向平夷叛臣任約徐嗣徽等屢引齊虜前年末
<pb:KR4b0019_SBCK_004-2b>
旣踐京師江畔邊城皆爲戎戍賴&KR0411;貅騁力衞霍同
心殱厥胡夷不日淸殄去年將夏傾國大來鐵&KR0016;八
千許匹甲士二十餘萬胡塵飛于北闕虜鼓震于南
宮躬率偏裨聊與挑戰虜便土崩瓦解投險赴坑大
小皆擒鯨鯢盡戮三江之上塞水無流千里之間伏
屍相枕生&KR0023;大都督蕭&KR0100;裴英起東方老李布光王
敬寶等虜中驍將唯此數人屢破&KR0028;西之兵頻取淮
右之地一朝俘斬無復孑遺遠邇敬欣華夷怖慴如
聞彼虜稍是危亾尋命熊羆欲就征討方可以雷行
<pb:KR4b0019_SBCK_004-3a>
趙魏電掃幽并混一車書&KR0020;在朝暮而矦瑱跋扈江
州公私阻絕卽平北賊仍事南征肉袒&KR0405;縛歸首闕
庭卽爲申聞優其禮秩台儀不貶位遇兼常今所擒
歐陽頠傅泰等莫不弘宥政爾授其兵馬處以榮祿
坦然遊狎無介懷抱年號武平國卽淸晏君之聞此
寧不欣躍但借緣王事遊踐貴鄕日想山川依然舊
識吾旣忝荷朝私位逾台衮身持帝王之柄手握天
下之圖故鄕如此誠爲衣繡故人不見還同宵錦天
涯藐藐地角悠悠言&KR0405;無由但以情企今者王猷帝
<pb:KR4b0019_SBCK_004-3b>
載化被無垠浮海窮山罔不咸格投竿&KR0018;&KR0166;馳歩蒼
龍崖穴丘園爭趨金馬君之才具信美登朝如戀本
鄕不能遊宦門中子弟望遣來儀當爲申聞各處榮
祿&KR0055;加將保念嗣音郵今遣某甲等使彼指此不多
陳諱白
　　　與楊僕射書
夫一言所感凝暉照於魯陽一志㝠通飛泉涌于疏
勒况復元首康哉股肱良哉隣國相聞風教相期者
也天道窮剥鍾亂本朝情計馳惶公私哽懼而骸骨
<pb:KR4b0019_SBCK_004-4a>
之請徒淹歲寒顚沛之祈空盈卷軸是所不圖也非
所仰望也執事不聞之乎昔分鼇命鳸之世觀河拜
洛之年則有日烏流災風禽騁暴天傾西北地缺東
南盛旱坼三川長波含五嶽我大梁應金圖而有亢
纂玉鏡而猶屯何則聖人不能爲時斯固窮通之恒
理也至如荆州刺史湘東王機神之本無寄名言陶
鑄之餘猶爲堯舜雖復六代之舞陳於總章九州之
歌登於司樂虞䕫拊石晉曠調鐘未足頌此英聲無
以宣其盛德者也若使郊禋楚翼寧非祀夏之君戡
<pb:KR4b0019_SBCK_004-4b>
定艱難便是匡周之覇豈徒豳王徙雍朞月爲都姚
帝遷河周年成邑方今越裳藐藐馴雉北飛肅眘&KR0252;
&KR0252;風牛南&KR0367;吾君之子含識知歸而答㫖云何所投
身斯其未喻一也又晉熈等郡皆入貴朝去我潯陽
經&KR0151;何幾至於鐺鐺曉漏的的宵烽隔漵浦而相聞
臨高臺而可望泉流寶盌遥憶湓城峰號香鑪依然
廬嶽日者鄱陽嗣王治兵匯&KR0128;屯戌瀹波朝夕牋書
春秋方物吾無從以躡屩彼何路而齊鑣豈其然乎
斯不然矣又近者邵陵王通和此國郢中上客雲聚
<pb:KR4b0019_SBCK_004-5a>
魏都鄴下名卿風馳江浦豈盧龍之徑於彼新開銅
駞之街於我長閉何彼途甚易非勞於五丁我路爲
難如登於九折地不私載何其爽歟而答㫖云還路
無從斯所未喻二也晉熈盧江義陽安陸皆云&KR0323;附
非復危&KR0022;計彼中途便當靜晏自斯以北桴鼓不鳴
自此以南封疆未壹如其境外脱殞輕軀幸非邊吏
之羞何在匹夫之命又此賔遊通無貨殖忝非韓起
聘鄭私買玉環吳札過徐躬要寶劒由来宴錫凡厥
囊裝行役淹畱皆巳虛罄散有限之微財供無期之
<pb:KR4b0019_SBCK_004-5b>
久客斯可知矣且據圖刎首愚者不爲運斧全身庸
流所鑒何則生輕一髮自重千鈞不以賈盜明矣骨
肉不任充&KR0166;爼皮毛不足入貨財盜有道焉吾無憂
矣又公家遣使脱有資須本朝非隆平之時遊客豈
皇華之勢輕裝獨宿非勞聚&KR0512;之儀微騎間行寧望
輶軒之禮歸人將從私具驢騾緣道亭郵唯希蔬粟
若曰畱之無煩於執事遣之有費於官司或以顚沛
爲言或云資裝可懼固非通論皆是外篇斯所未喻
三也又若以吾徒應還矦景矦景凶&KR0647;殱我國家天
<pb:KR4b0019_SBCK_004-6a>
下含靈人懷憤厲旣不&KR0023;投身社稷衛難乘輿四冡
磔&KR0214;&KR0057;千刀剸王莾安所謂俛首頓膝歸奉冦讐佩
弭腰鞬爲其皁&KR0032;日者通和方敦曩睦凶人徂詐遂
駭狼心頗疑宋萬之誅彌懼荀罃之請所以奔蹄勁
角專恣慿陵凡我行人徧膺讐憾政復&KR0577;觔醢骨抽
舌&KR0677;肝於彼凶情猶當未雪海內之所知也君矦之
所具焉又聞本朝王公都人士女風行雨散東播西
流京邑丘墟葌蓬蕭瑟偃師還望咸爲草萊㶚陵囘
首俱沾霜露此又君之所知也彼以何義爭免冦讐
<pb:KR4b0019_SBCK_004-6b>
我以何親爭歸委質昔鉅平貴將懸重於陸公叔向
名流&KR0055;知於&KR0934;篾吾雖不敏常慕前修不圖明庻有
懷翻其以此量物昔魏氏將亾羣凶挺爭諸賢戮力
想得其朋爲葛榮之黨邪爲邢果之徒邪如曰不然
斯所未喻四也假使吾徒還爲凶黨矦景生於趙代
家自幽怛居則台司行爲連率山川形&KR0020;軍國&KR0212;章
不勞請箸爲籌便當屈指能&KR0312;景以逋逃小醜羊豖
同群身寓江臯家&KR0335;河朔春春井井如鬼如神其不
然乎抑又君之所知也且夫宮闈袐事竝若雲霄英
<pb:KR4b0019_SBCK_004-7a>
俊訏謨寧非帷幄或陽驚以定策或焚藁而奏書朝
廷之士猶難參預羇旅之人何階耳目至於禮樂㳂
革刑政寛猛則謳歌巳遠萬舞成風不知手之舞之
足之蹈之也安在揺其牙齒爲間諜者哉若謂復命
西朝終奔東虜雖齊梁有隔尉候奚殊豈以河曲之
難浮而曰江&KR0028;之可濟河橋馬度寧非宋典之姦關
路雞鳴皆曰田文之客何其通蔽乃爾相妨斯所未
喻五也又兵交使在雖著前經儻同狥僕之&KR0057;追肆
寒山之怒則凡諸元帥並釋縲囚爰及偏裨同無翦
<pb:KR4b0019_SBCK_004-7b>
馘乃至鍾儀見赦朋笑遵途襄老&KR0041;歸虞歌引路吾
等張&KR0950;拭玉修好尋盟渉泗之與浮河郊勞至於贈
賄公恩旣被賔敬無違今者何&KR0317;翻&KR0041;貶責若以此
爲言斯所未喻六也若曰妖氛永久喪亂悠然哀我
奔波存其形魄固巳銘兹厚德戴此洪恩譬渤澥而
俱&KR0055;方嵩華而猶重但山梁飮啄非有意於籠樊江
海飛浮本無情於鐘鼓况吾等營䰟巳謝餘息空畱
悲黙爲生何能支久是則雖&KR0041;養䕶更天天年若以
此爲言斯所未喻七也若云逆豎殱夷當聽反命高
<pb:KR4b0019_SBCK_004-8a>
軒繼路飛盖相隨未解其言何能善謔夫屯亨治亂
豈有意於前期謝常侍今年五十有一吾今年四十
有四介巳知命儐又杖鄕計彼矦生肩隨而巳豈銀
臺之要彼未從師金竈之方吾知其訣政恐南陽菊
水竟不延齡東海桑田無由可望若以此爲言斯所
未喻八也足下淸&KR0109;勝託書囿文林凡自洪荒終乎
幽厲如吾今日寧有其人爰至春秋㣲宜商略夫宗
姬殄墜霸道昏凶或執政之多門或陪臣之凉德故
臧孫有禮翻囚與國之賔鄭伯無&KR0317;空怒天王之使
<pb:KR4b0019_SBCK_004-8b>
遷箕卿於兩舘縶驥子於三年斯匪貪亂之風邪寧
當今之高例也至於雙崤且帝四海争雄或搆趙而
侵燕或連韓而謀魏身求盟於楚殿躬奪璧於秦庭
輸寶&KR0166;以託齊王馳安車而誘梁客其外膏脣販舌
分路揚鑣無罪無辜如兄如弟逮乎中陽受命天下
同規廵省諸華無聞幽辱及三方之霸也孫甘言以
娬&KR0442;曹屈詐以覊縻旍軫歲到於句吳冠盖年馳於
庸蜀則客嘲殊險賔戯巳&KR0055;共盡遊談誰云猜忤若
使搜求故實脱有前蹤恐是叔世之姦謀而非爲&KR0022;
<pb:KR4b0019_SBCK_004-9a>
之勝略也抑又聞之雲師火帝澆淳乃異其風龍躍
麟驚王霸雖殊其道莫不崇君親以詔物敦敬養以
治民預有&KR0022;司曾無隆㬱吾奉違溫淸仍屬亂離冦
虜猖狂公私播越蕭軒靡御王舫誰持瞻望鄕&KR0028;何
心天地自非生慿廪竹源出空枽行路含情猶其相
愍常謂擇官而仕非曰孝家擇事而趨非云忠國况
乎欽承有道驂駕前王郞吏明經鴟鳶知禮廵方省
化咸問高年東序西膠皆尊&KR0132;耋吾以圭璋玉帛通
聘來朝屬世道之屯期鍾生民之否運兼年累載無
<pb:KR4b0019_SBCK_004-9b>
申元&KR0033;之祈銜泣吞聲長對公閭之怒情禮之訢將
同逆鱗忠孝之言皆應齚舌是所不圖也非所仰望
也且天倫之愛何得忘懷妻子之情誰能無累夫以
淸河公主之貴餘姚書佐之家莫限高卑皆被驅略
自東南醜虜抄販饑民臺署郞官俱餒墻壁况吾生
離&KR0753;别多歷暄寒孀室嬰兒何可言念如得身還鄕
土躬自推求猶冀提擕俱免凶虐夫四聪不逹華陽
君所謂亂臣百姓無&KR0072;孫叔敖稱爲良相足下高才
重譽叅賛經綸非豹非&KR0411;聞詩聞禮而中朝大議曾
<pb:KR4b0019_SBCK_004-10a>
未矜論淸禁嘉謀安能相及諤諤非周舍容容&KR0011;胡
廣何其無諍臣哉歲月如流平生何幾晨看旅鴈心
赴江淮昏望牽牛情馳揚越朝千悲而掩泣夜萬緒
而廽腸不自知其爲生不自知其爲&KR0174;也足下素挺
詞鋒兼長理窟匡丞相解頥之説樂令君淸耳之談
向所諮疑誰能曉喻若鄙言爲謬來㫖必通分請&KR0069;
釘甘從斧鑊何但規規黙黙齰舌低頭而巳哉若一
理存焉猶希矜眷何必期令我等必&KR0174;齊都足趙魏
之黃塵加幽并之片骨遂使東平拱樹長懷向漢之
<pb:KR4b0019_SBCK_004-10b>
悲西洛&KR0012;墳恒表思鄕之夢千祈以屢哽慟增&KR0055;
　　　與王僧辯書
昔者雲師火帝非無戰陣之風堯誓湯征咸用干戈
之道至於揺山蕩海驅電乘雷殲厥兇渠無虧皇極
若夏鍾夷羿周厄犬戎漢委珠&KR0504;秦亾寶鏡然則皆
聞之矣未有膺龍圖以建國御鳳邸以承家二后欽
明三靈交㤗而天崩地坼妖冦橫行者也自古銅頭
鐵額興暴皇年檮杌窮奇流災中國王彌石勒吞噬
&KR0028;河綠林靑犢之群黑山白馬之衆校彼兵荒無聞
<pb:KR4b0019_SBCK_004-11a>
前史八王故事曾未混淆九州春秋非去禍亂我皇
受命中興光宅天下㤗寧&KR0200;&KR0200;安敢執鞭建武栖栖
何其扶轂抑又聞之陶唐旣作天歸鳥喙之臣豐畢
將興特挺鷹揚之佐明公量苞金鉉神表玉璜儷衮
欽才平階佇德固以畱連管樂惆悵風雲濡足維時
投竿斯在去歲兇徒不騁言次巴丘鼔聲聞一柱之
臺烽火照三休之殿公則懸麾羽扇猶&KR0863;投壼戎羯
咸奔鯨鯢俱剪樓船萬軸還繫昆明胡馬千群皆輸
長樂於是乎夏首西浮雲行電邁彭波東匯谷静山
<pb:KR4b0019_SBCK_004-11b>
空扼鵲尾而據王畿登牛頭而掃天闕漸臺僞帥仍
傳首於帝京郿塢元兇咸刳腸於軍市靑羌赤狄同
&KR0140;豺狼胡服夷言咸爲京觀公園陵盡拜忠貫長沙
神主咸安勲踰高密重以秦宫旣&KR0023;魯殿猶存闢綠
草於應門開靑槐於武庫長安五陵之族鄠杜六遷
之民褓&KR0018;而歸都壥斯滿鬻脂藏脯遊騎擊鐘故市
新城飛甍華屋東筦舊宅人識桑榆南頓荒田家分
禾&KR0112;豈以鄕名穀熟邑號禾興而巳哉若夫卦起龍
文書因鳥跡劬勞王室大拯生民自開闢以來未之
<pb:KR4b0019_SBCK_004-12a>
有也雖十六才子明允篤誠八百諸矦專心同德中
宗佐命俱畵丹靑光武功臣皆懸星&KR0090;棧道木閣田
單之奉霸齊綰璽將兵周勃之扶强漢壤蟲之比黃
鵠轍鮒之仰河宗未足云也&KR0012;子階緣多幸叨簉皇
華鄕國屯危公私燋迫邳&KR0686;之切長亂心胸徐庶之
祈終無開&KR0098;旣而屏居空館多歴歲時釁犯幽祗躬
當勦滅何圖釁咎災極蒼旻號暮煩&KR0072;肝腸屠殞酷
痛柰何無狀奈何惟枽與梓翻若天涯杖栢栽松悠
然長絕明明日月號呌無聞&KR0252;&KR0252;宇宙容身何所窮
<pb:KR4b0019_SBCK_004-12b>
劇奈何自忝膺嘉聘仍屬亂離上下年尊偏嬰此酷
昔人迎門請盜恒懷廢寢之憂當輓輿親猶有危途
之懼况乎逆冦崩騰京師播越興居動止長隔山河
温淸饘&KR1246;誰經心眼程糜不繼原粟何資瞻望風雲
朝夕嗚咽固乃遊魂巳謝非復全生餘息空畱非爲
全死同氷魚之不絕似蟄燕之猶蘇良可哀也良可
哀也自東都紹漢南亳興殷修好徵兵彌畱星琯韓
宣范武方駕連鑣蘇秦張儀朱輪華轂而&KR0012;子三危
是擯四罪同科聽别馬而長號杖歸旍而永慟王稽
<pb:KR4b0019_SBCK_004-13a>
反命旣無託乘之恩椒舉相逢誰爲班荆之位昔人
違齊處魯時䧏徵求亡晉奔秦猶&KR0041;招請問管寧於
遼左追王朗於浙東竝物譽時賢卿門公族懸須應
務&KR0055;挾情祈斯豈庸賤之儔耶非餘生之敢望也但
預在輶軒誠爲過誤珪璋特逹通聘河陽貂珥雍容
尋盟漳水差有黃門啓封非無靑&KR0083;詔書郡將州司
郊迎&KR0018;弩鄕亭里&KR0049;餙館陳兵豈是復介而奔齊寧
當竊妻而逃晉巳焉哉羌難得而言也漢之谷吉捐
軀者幾人楚之申胥埋魂者何極&KR0012;子何所歎焉但
<pb:KR4b0019_SBCK_004-13b>
頓伏苫廬徒延光晷夫以啁噍鷰雀躑躅鳴號含識
懷情未有其痛且夫曾耕雨雪猶尚悲歌蘇使幽囚
無馳哽噎公履忠弘孝冠冕縉紳化感煙雲量標海
岳行糜仲月王政無塞分榖高年仁風斯遠固以衣
纓仰訓黎庶投懷今日憔惶彌布洪澤雖復&KR0012;骸不
返方爲漠北之塵營魄知歸終結江南之草
徐孝穆集卷四終
<pb:KR4b0019_SBCK_004-14a>

<pb:KR4b0019_SBCK_005-1a>
徐孝穆集卷五
　　　陳郯徐陵著　明東海屠隆評
　　書
　　　與顧記室書
吾伏事天朝本非舊&KR0032;殿下殊恩遠垂薦拔故常戰
戰慄慄甘心痛謹庻其愚老無&KR0018;明據近者旣居臺
轄唯務奉公去年正月十五日尚書官大朝元凱旣
集丞郞肅然忽有陳慶之見陳暄者帽簮釘額絛布
裹頭虜袍通踝胡靴至膝&KR0033;來郞座遍相排抱或坐
<pb:KR4b0019_SBCK_005-1b>
或立且歌且詠吾卽呼舍吏責列不答而走反爲憾
恚妄相陷辱至六月初遂作盲書便見誣謗聖朝明
鑒悉知虛罔唯云吾取徐樞爲臺郞南司檢問了不
窮推承訓劾爲信言致成隳免此事&KR0072;枉天下所無
吾市徐樞宅爲錢四萬任人市估文劵歷然不&KR0041;申
理見枉虚巧二者樞是故少府卿鱗之子鱗殞身侯
景之役又爲西臺所贈兖州左衛官位甚高未知其
子何忝郞署魏晉之前如爲又遠宋齊以降其例甚
多如徐愛阮佃夫之子可不得郞官耶紀文卿公向
<pb:KR4b0019_SBCK_005-2a>
璡皆爲列棘豈冗雜曹郞乎三者樞入身梁朝解褐
岳陽王小府墨曹承聖時爲故敬常晉安王諷席文
墨具存陜西官爵乃多浮濫更&KR0024;臺郞不爲勝擢未
知何㥯推宅貨官四者徐領軍節度自啓樞爲郞&KR0239;
付&KR0223;序吾旣不啓據又不爲&KR0223;職所可相&KR0028;止是得
中侯相聞爲呈啓而已以此見罪一何&KR0072;濫吾昔在
承華是弟所悉行年六十無復儕儔非意餘生忽此
誣謗堯有驚於讒説孔將惑於拾塵雖復聖主機明
不能委照殿下德高兩憲風美二南億兆歸心衣&KR0227;
<pb:KR4b0019_SBCK_005-2b>
有託乆願通啓披訴聖明伏見軍戎多務所以不敢
祈冒弟與吾遊眷亟廻星紀故人如此寧不矜歎耶
侍言有便云何且爲啓聞一&KR0041;神鑒照其枉&KR0033;方殖
幽泉無恨&KR0069;壤伏覲謁帝承明緒言多次服矜遺老
曲賜湔濯則殿下前時妄澤匪復偏私遂吳良延薦
之恩無王丹所舉之謬吾得方辭武騎永附梁賔雖
愧家丞庻呈秋實緣弟深眷故此敬慿于謁非宜益
懷&KR0762;&KR0099;徐陵白
　　　梁貞陽侯與王太尉僧辯書
<pb:KR4b0019_SBCK_005-3a>
淵明頓首頓首昔自天狼炳曜非無戰陣之風參虎
揚芒便有干戈之務至於夏鍾夷羿周厄犬戎漢委
珠囊秦亾寶篋彰於史籍可得而聞未有國家殲危
遂若當今者也我大梁膺龍圖而受命御鳳邸以承
天軒頊比於諸王湯武方於兒戲三光有乂四海無
波靈貺咸臻表裏禔福非日非月蒼生仰其照臨如
雲如&KR0040;天下&KR0041;其恩䕃而屯亨有數剝極爲灾梟獍
豺狼肆逞兇逆後主誕資上聖光啓中興大剪&KR0311;讐
方平宗社雖復瀟湘舉斧庸蜀彎&KR0211;凡厥兇徒誰不
<pb:KR4b0019_SBCK_005-3b>
殲撲豈圖天未悔禍喪亂薦臻羌虜無厭乗此多難
虔劉我南國蕩覆我西京奉問驚號肝膽崩潰雖復
金行版蕩火政淪亾綠林靑犢之羣黑山白馬之卒
八王故事曾未混淆九州春秋誰云禍亂昔隆周從
播皆慿晉鄭之功强漢阽危終假虚牟之力今者武
皇之子無復一人藐是孤孫還同三叛等子頺而爲
暴同劉芳而入&KR0028;乞命諸戎勢何支乆孤宗室之長
爰自布衣皇運之初彌承天德何則據鞍輟哭雖紹
霸圖獨居掩涕終討家怨孤二三昆季方可戴天被
<pb:KR4b0019_SBCK_005-4a>
此恩慈如何酧答所以徐彭之役不希輕軀哀荷之
誠乆聞朝聽况復&KR0022;家不造至此橫流宗社無依何
所逃責因以提戈&KR0018;劒臥泣行號言念荊巫志雪讎
恥大齊觀書有洛輯瑞榮河功格蒼旻德滿天地慈
孝之道通於百靈仁信之風覃於萬國是以日月所
照舟車所通候海水以來賔瞻蒼雲以奉貢昔自軒
農炎昊曾無宣國之規虞夏商周非有伐戎之略豈
知華夷仰德遠近同心穀價無堯湯之憂糧儲同水
火之賤精兵利器勢勇雷霆天馬龍媒量比山谷斯
<pb:KR4b0019_SBCK_005-4b>
固開闢已來未之有也至於親隣之道夙契逾&KR0055;無
改曩懷尊感彌篤以爲興亡繼絕事昞前經推擇庸
虚命守宗祀方欲仰慿神武淸我寇讎㫖喻難違諸
懷更恧明公誕膺時運光賛本朝勒瑞姜璜書名何
&KR0166;故以通期管樂宜契風雲戮不世之渠兇殲滔天
之巨寇重以三湘放命七國連從征旅東西必翦妖
逆雖復棧道木閣田單之奉舊齊綰璽將兵周勃之
扶隆漢中宗佐命俱畵丹靑光武功臣皆懸星象非
&KR0411;非虎之封同心同德之勞挍彼功庸曾何髣髴但
<pb:KR4b0019_SBCK_005-5a>
與在與亡期於體國喪君有君寧容無主夙承所立
猶則孱&KR0041;天歩方難寧可弘濟自淹畱大國志荷恩
私朝夕宮闈預奉顏色黃河白日亟亶誠言分災䘏
患事非虚㫖但善相小國終資大賢定我&KR0022;家繄公
是賴淮流不竭豈獨琅琊望能喻此衷懷思之無忽
近陸君士有啓陳其禍亂朝旨卽命河東王岳等勒
率熊羆便相抵赴道阻且長雖無之及所聞西浮夏
首便當險隘之衝南捍巴陵方拒窺窬之寇上黨王
皇齊寵弟是號宗英親御戎軒遠于將送裴侍中英
<pb:KR4b0019_SBCK_005-5b>
起淮南貴族兼事戎行躍冀馬者千羣披燕犀者萬
隊來自河陽曾不旬日持節徐武潼三州諸軍事散
騎常侍明遠將軍束徐州刺史始興縣開國侯湛海
珍等竝前朝舊將夙著&KR0564;庸推轂海邊屬是喪亂雖
復拔身有道志雪朝怨咸預戎行共指鄕國江淮舊
&KR0032;悉已招&KR0157;方禀英謨共翦讎難去月將晦便屇壽
春已具舟師將臨江浦使人入境行陳所懷揆日覘
光遲枉還牘當使宗祊有主余同小白之勲家國無
虞公保阿衡之貴何其美也豈不休哉言念此私但
<pb:KR4b0019_SBCK_005-6a>
以號咽蕭淵明頓首
　　　爲王太尉僧辯答貞陽侯書
孤子僧辯頓首頓首席威卿反命具有奉答馬嵩仁
至又奉去月二十八日誨增用傾悚秦爲不道西都
失守率土臣妾莫不驚惶喪君有君實惟典禮繼世
嗣曆明於通誥所以百辟羣司四方岳牧共立大計
僉議所歸故紹晉安殿下用傳寶祚樹立之宜無由
遠謀鄰國足下宗枝蕃戚德譽早隆旣身限北庭事
隔&KR0716;賛今者借助齊主楊斾南轅但嗣守洪基卽旣
<pb:KR4b0019_SBCK_005-6b>
其主若阿衡帝載誠所推揖弘佐中興誰曰不可所
望齊朝永存信誓謹當命北舟人奉迎麾駕無容進
枉齊兵遠於江表仰冀弼諧時政用極奮庸但江東
之地數千餘里民附國險水陸衿帶若舊京從命楊
徐承㫖又恐西南之地二十餘州不卽威懷容爲齊
國之患而糧裹之宜更遲動靜祗展之日冀在一二
謹因馬嵩仁并遣眞威將軍通&KR0033;郞散騎常侍馬瑱
口宣諮述孤子王僧辯頓首頓首
　　　梁貞陽侯答王太尉書
<pb:KR4b0019_SBCK_005-7a>
姜常侍暠至復枉去月三十日告具公所懷良以&KR0099;
息孤雖庸薄不及通賢猶曰生民寧無心識自皇家
禍亂亟積寒暄九州萬國之人蟠木流沙之地莫不
行號卧泣想望休平何况於孤預在宗室家荷報雪
之恩身&KR0041;鞠養之愛者先皇之慈也烝嘗不絕於私
廟子弟得嗣於南藩者後主之惠也朱方之地建業
之都誰家丘陵誰家宮廟豈有爲人臣子荷此恩靈
親執干戈自殉家國公之忠孝信感人神公之盟誓
事同懸&KR0090;雖復宗盟不造骨肉爲讎安可相期盡如
<pb:KR4b0019_SBCK_005-7b>
蕭&KR0683;耶古者天子六軍是爲萬乗今日凶荒致闕斯
禮偏禆將挍尚握精兵州郡官曹各有交吏未有居
稱扆座行曰乗輿遂無五尺之童高謝千人之長於
公明允意復云何國家彫荒旣乏屯衛皇齊與睦幸
惠優矜何乃自起趦趄茍違隣德克勘禍亂欲立功
名咸自軍師豈在芻&KR0032;湛海珍等前朝舊將差匪齊
人分給羸兵卽是梁甲非云背信豈曰渝盟朝野群
雄何所携貳且公天資命世再造皇家梁代之桓文
蕭宗之伊管誰其遠近不禀英謨如有姦回正速齊
<pb:KR4b0019_SBCK_005-8a>
斧尚何憂於共工何畏於有苗哉所覽來書¶旣爲疑
難上黨王恭承朝旨不敢相同方篤隣和不容全異
如須滅損更遲行人張廷尉種等所具此無多及蕭
淵明頓首
　　　答諸求官人書
自古有吏部尚書者品藻人倫簡其才能尋其門胄
逐其少多量其官爵但古來數千年非無明時也非
無明主也自有才用雖美階級不通門戸雖高官資
殊屈若斯人者其例甚多請問諸君此是何義夫一
<pb:KR4b0019_SBCK_005-8b>
千錢一斛米之多少猶&KR0028;相椂况復皇朝官爵理係
玄天內典謂之爲業外書稱之爲命五行有驛馬之
言六甲有官&KR0017;之說必令驛馬時發官鬼尅身所望
借榮便當果遂如其不爾决是難諧豈可改尚書作
官鬼驅老僕爲驛馬耶若見問尚書何不分判用與
不用許與不許僕答云君非屈滯豈可相期决言應
果若今驛馬差爽便是&KR0446;信此&KR0028;君命僕何以相答
耶若朝散之流行止之屬門戸相似人才不殊選家
斟酌無能爲爾若陟大位淸官悉由玄命夫人君賔
<pb:KR4b0019_SBCK_005-9a>
用竝是前緣故宋文帝云人豈無運命每有好官缺
輒憶羊玄保梁武帝云世間人言有目色我特不目
色范悌自此而論豈非前業且世諺云圖官在亂世
覓富在荒年梁孝元帝承侯景之凶荒王太尉接荆
州之禍敗爾時喪亂無復典章故使官方窮此紛雜
自紹泰太平及永定中聖朝草創爾時州州自帝郡
郡稱王天下干戈尚無條序兼以府庫空虛賞賜懸
乏白銀之寶難得黃&KR0083;之板易營假以官榮代於錢
絹義在撫綏無計多少又有非舊非勲非地非才託
<pb:KR4b0019_SBCK_005-9b>
節將而求官因時人以買位賣官旣賤皆爲淸顯故
員外常侍路上比肩諮議參軍市中無數四軍五挍
車載斗量豈是朝章應其如此今衣&KR0227;禮樂日富年
華主上體成王之風太傅弘周公之德西戎北狄畏
我王威時旣淸矣時旣平矣何可猶作亂世意而覓
非分之官耶凡人所以稱屈滯者身巳不無寸能官
又不及父祖旣是明時可以於邑所見諸君多踰本
分猶言太屈未喻高懷若問梁朝朱領軍等竝爲卿
相此不踰其本分耶此天子所用非&KR0028;&KR0223;序舊章秦
<pb:KR4b0019_SBCK_005-10a>
有車府令趙高&KR0033;爲丞相漢有高廟令田千秋亦爲
丞相此復可爲例耶僕七十之歲朝思夕計竝願與
諸賢爲眞善知識曾無嫌&KR0169;差可周旋非欲令君作
此怨訴但忝衡流應須粉墨庻其允當無&KR0018;朝寄耳
去年疾患亦餘氣息不能相答通作此書所望諸賢
&KR0055;明鄙意徐君白
　　　代梁貞陽侯與荀昻兄弟書
張佛奴至未枉還告但以勞悒夫興亡繼絕往帝之
通規分災䘏患聖王之恒典自敦龎旣散詐僞萌生
<pb:KR4b0019_SBCK_005-10b>
時託親隣信有澆慝大齊道&KR0227;三皇風高九代仁信
之本關於至誠言與之恩由於孝德孤謬&KR0041;殊奬還
嗣本朝勑諭分明言誓殊重若使&KR0022;家克定境內無
虞凡廣陵歷陽皆許見還白水黃河屢奉然諾彛章
禮數莫不優華斯乃不世之殊恩寧是悠常之恒事
王太尉勲踰呂望德&KR0227;伊衡凡厥英謀筭靡遺策豈
容當滔天之巨寇違大國之隆恩計彼賢明必當不
爾卿維兄及弟莫非雄才江外風塵不染兇寇賈氏
三虎豈獨貴於前修荀家八龍信服在於今日近者
<pb:KR4b0019_SBCK_005-11a>
州司不道或致流言朝聽矜明巳如前及想謀元宰
善保良圖南道主人以相付也見所答東海徐湛書
粗且來意昔恒慿莒衆文用秦政是假隣國之威以
備非常之變若使江東宰匠具領齊恩時命封疆遠
相迎接故常&KR0157;諸舊&KR0032;率我賔遊朝服簮纓&KR0033;拜園
寢梁人望國自合水而浮舟齊師言歸指滄江而廻
斾如其彼相未悟良機將恐戎麾遂踐京邑若其求
成取敗豈謂和風龍馬雲旗差不相渉一二復令張
佛奴口具相見在近此不多及蕭淵明疏
<pb:KR4b0019_SBCK_005-11b>
　　　答周主論和親書
使人使持節車騎大將軍儀同三司大都督治司城
使主杜子暉忠軍山遂伯使副鮑宏等至省告具懷
夫聖君明辟司御兆民則天&KR0090;地佇育黔首故張旜
以往拭玉而來同在蒼生恢宏文武雖毁戈鑄㦸未
擬上皇散馬休牛載懷&KR0367;伯非期與睦忽爽和風奚
用殲師信由天討追尋曩好歎想兼懷言覿今書甫
承家難知以&KR0193;卿執政擅同淵藪令尹當朝妄專征
伐無君之讁俾墜其師無將之誅巳從司寇刑名旣
<pb:KR4b0019_SBCK_005-13a>
徐孝穆集卷五終

<pb:KR4b0019_SBCK_006-1a>
徐孝穆集卷六
　　　陳郯徐陵著　明東海屠隆評
　　書
　　　梁貞陽侯重與王太尉書
淵明頓首頓首席威卿等還枉此月十四日告披覽
未周良深&KR0099;息昔長平建策猶聞蝕昴之徵疎勒效
忠時致飛泉之感豈在余凉德書不盡言遂使吾賢
猶迷所執斯故衘哀掩涙仍復披陳者也&KR0012;以庸薄
寧有霸圖侯服于周常懼盈滿豈望身居黃屋手御
<pb:KR4b0019_SBCK_006-1b>
靑綸揖讓而&KR0863;三靈端委而朝百辟詢諸圉牧莫不
皆知援誓神明固自無爽但大齊仁聖之道&KR0028;於至
誠睦隣之懷由於孝德遂&KR0041;&KR0651;奬歸嗣本朝拜首陳
辭敦誘彌廣旣而仇讐未殄方慿大國之威宗祏阽
危尤仰親仁之德僶俛恩寄號靦惟深而勅諭分明
信誓&KR0651;重乃云&KR0022;家有乂社稷無虞凡廣陵歷陽皆
許見還白水黃河屢奉然諾至於夏藩衝要控遏上
流且命强兵爲我臨據若其自有精甲能捍醜徒並
用還梁皆如前㫖以&KR0012;頻經沗竊屢守淮肥門生故
<pb:KR4b0019_SBCK_006-2a>
吏遍於江右凡諸部曲竝使招携投赴戎行前後雲
集霜戈雪㦸無非武庫之兵龍甲犀渠皆是雲臺之
仗文物以紀之聲名以發之斯實不世之隆恩寧曰
循常之恒禮明公固天所授弘濟本朝曲阜同功營
丘等烈若夫伊尹庖厨賤宰霍光階闥小臣諸&KR0081;亮
無應變之才管夷吾非王者之相論其世業較彼勤
勞書契已來罕有明德且程嬰之義自古爲難荀息
之忠良以喜慰但先朝秉玉鏡之符御金輪之寶菩
薩之化行於十方仁壽之功沾於萬國兇人侯景遂
<pb:KR4b0019_SBCK_006-2b>
殄邦家何况於今亦有吳㑹江東如掌差匪虚言淮
陽在面方此非局不稼不穡多歷歲時大東小東全
無機杼&KR0028;中醜虜寧非冒頓之鋒齊國强兵便是軒
轅之陣西南當扼喉之&KR0020;東北承撫背之機首尾交
侵華夷俱騁而冲人數歲復子方賖德未感於黎蒸
威不加於將帥斯等怏怏非少主臣安有碌碌因人
成事公之才具雖復明&KR0098;&KR0020;何如於天監時何若於
大同棄與國之隆恩當滔天之猛寇匡救之德翻未
有從忠許之謀誰其相曉臥薪待火方此弗危繫草
<pb:KR4b0019_SBCK_006-3a>
從風儔之非切若能思其上策審此英圖見引軨獵
之車還向長安之邸一則二則惟在大賢外相內相
終當相屈正當携諸舊&KR0032;率我賔遊朝服簪纓&KR0033;拜
園寢梁人望國俱登赤馬之舟齊師臨江仍轉蒼鷹
之斾分袖南浦揚鞭北風民不疲勞軍無怨讟如其
執事尚秉前言將恐戎麾便濟江表何則西浮夏首
巳㨿咽喉東進彭波次指心腹廣陵京口烽烟相望
魯柝聞邾方之尚遠胡桑&KR0863;薊比此爲遙水陸争前
龍虎交至則揚都蕩定功自齊師江左臣民非&KR0028;梁
<pb:KR4b0019_SBCK_006-3b>
國豈不追慙後主崇寄之恩還&KR0018;齊朝親隣之意東
門黃犬固以長悲南陽白衣何可復得立茲㓜弱非
曰大勲滅我宗祊何所逃舋今復遣前吉州刺史馬
嵩仁至彼更具往懷想不遠而復無貽抵悔也若英
謨有在方興祀夏之功明監如違便等過殷之嘆存
亾社稷一在於公臨&KR0083;崩號不復多及蕭淵明頓首
頓首
　　　王太尉僧辯荅貞陽侯書
僧辯頓首頓首白席威卿至奉今月五日誨披凾伸
<pb:KR4b0019_SBCK_006-4a>
&KR0083;號恥交哀天未悔禍地維重絕九縣沸騰四海悲
憤嗣主欽明濬哲齊聖廣淵體自宸極受命文祖主
梁祀者非此而誰且年倍漢昭具明上官之詐德踰
姬誦彌昭周旦之誠今海內衣冠中朝卿士或南陽
舊&KR0032;官成天監之初代邸故臣榮光承聖之始莫不
人竭其力争求効命輸心嗣主以報先帝之恩今荆
陜淪覆止是江北數縣卽東南藩翰萬里而遥主甲
治兵艫舳相接長波天限方漢城池修德綏民中興
可待&KR0012;子本以庸懦加復窮喘且平生素蓄志不在
<pb:KR4b0019_SBCK_006-4b>
位世&KR0041;朝寵身實許國武皇擢之千里先主申其三
顧因此踰濫遂居端右屬天歩艱難寄深憂積方欲
詢于髦傑採之輿皁同康時務共賛皇猷一彼車書
刷茲讐恥然後守其侯服歸老赤松至如今日使須
白事披奉來誨承彼送還今璇枝令戚播越秦虜明
公儻能入朝同奬王室伊呂之任僉曰仰歸寧不副
兹仄席濟扶匡救若斯言不渝更聽後㫖便遣鷁舟
弘舸奉迎麾斾但閱來朝意在主盟今江東所奉彼
屬披圖未&KR0041;朝意鄭拒子忽左史是之漢背劉襄班
<pb:KR4b0019_SBCK_006-5a>
書稱&KR0098;况屬疎於踖彌不敢奉命謀期通識賜亮此
誠&KR0012;子王僧辯頓首頓首
　　　梁貞陽侯與陳司空書
淵明頓首頓首軒轅旣作遇蚩尤之兵顓頊爲君阻
共工之亂雖復搖山蕩谷驅電乘雷殘厥兇渠曾靡
遺孽未有時當至治世在欽明元惡滔天遂陷&KR0022;家
者也我大梁開金繩之寶牒紐玉鏡之珍符功烈與
造化相侔德施與風雲俱遠戴日戴斗何向不賔太
平之基無思無届逆賊侯景殱亂本朝釁重聰彌凶
<pb:KR4b0019_SBCK_006-5b>
逾羿浞後主天經地緯義冠人靈驅馭熊羆遂剪勍
盗少康祀夏何可&KR0863;揚大戊興殷彌無等級不圖天
未悔禍喪亂荐臻羌賊慿陵侵蕩荆漢乘輿幽辱旣
陷兇徒黎獻崩騰莫不淪没故以哀窮兆庶痛極蒼
旻者也夫諸侯釋位寧非亂禍之朝宗子維城本濟
殷憂之日武皇遺胄皆陷虜庭乞命偷生何能支久
&KR0012;宗室之長爰自布衣辛癸之朝容身靡託追惟先
業大庇生民旣雪伯叔之怨仍紹桓王之霸&KR0012;二三
昆季情禮獲申等預蕃枝偏承皇德近歲彭都之役
<pb:KR4b0019_SBCK_006-6a>
得僃戎行鞍甲之勞庶酬天寵况復邦家不造至此
橫流凶狡猶存何所逃責固以提戈&KR0018;劒臥泣行號
言念荆巫志雪讐恥大齊德竝天地明符日月隆禮
詔俗張樂&KR0013;民義感蕐夷仁侔造化玉羊銀甕嘉瑞
必彰澤馬山車禎符總集若夫中朝猛士本自無窮
沙塞精兵斯何有量是以家國之富文景所未儔兵
馬之强秦漢所未敵但親隣之道旣篤夙私明發之
懷彌敦先好以爲興亾繼絕聖典通䂓爰命無庸嗣
守社稷旣方慿大國庶討仇讐恩喻難違諸懷慙哽
<pb:KR4b0019_SBCK_006-6b>
公體兹懋德毗奉中興歸自畨禺志在討亂至於雲
行電邁谷静山空扼鵲尾而定王畿登牛頭而掃天
闕漸臺僞帥將傳首於帝京郿塢元兇皆橫屍於軍
市高庸茂烈振古希儔承此欣然深所嘉歎今者殷
憂未巳禍難相尋宗社無依奥主宐立夙承所眷尚
在冲年王室猶難何以康濟董侯㓜弱終覆漢朝馬
業童&KR0170;仍傾晉室所謂前事之不&KR0111;後事之&KR0027;兆也
&KR0012;過荷恩靈預奉帷幄黃河白日亟降誠言分災䘏
患事非虚旨但當小國之禮無失敬恭闔境人民俱
<pb:KR4b0019_SBCK_006-7a>
勞寤寐方窮人爵之重以報非常之功惠覽今書希
能留意也上黨王文高劉德武冠曹彰爰降宗英遠
于將送裴侍中英起賛奉師德俱事戎間月壘連營
雲旗蔽野同集江淮翼我歸斾湛海珍等並前朝舊
將夙著勲庸江左氛妖投身齊國今者皆&KR0041;恩奬並
在戎行歸附明公共剪讐難去月將晦便屇壽春巳
具舟艫將臨巢浦若公爲內主方同國子之勲余以
定家得免臧孫之嘆豈不功名富貴共保無疆前望
鄕&KR0028;唯增號哭蕭淵明頓首頓首
<pb:KR4b0019_SBCK_006-7b>
　　　代陳司空荅書
某頓首頓首使人孔文端至奉此月四日誨兼翰累
牘俯加循覽以悲以慰先皇聖德在躬體道康哲&KR0098;
㳟克讓就日望雲玄雀衘書皇天眷命光宅區宇司
牧黎元澤與風行恩隨雨散朔南曁敎要荒貢篚而
運鍾百六時屬陵夷賊臣侯景內奰中國掘剪公室
鞭撻寓縣三光掩曜四海分崩嗣后大孝發&KR0168;志清
國舋載齊車以誓衆墨衰裳而鞠旅遥授兵略&KR0403;流
電邁不崇朝而戮封豕纔信宿而剪奔鯨雖天未絕
<pb:KR4b0019_SBCK_006-8a>
梁伊帝之力方欲克復梁雍吞滅崤凾卽都渚宮將
議進取而穹昊不惠頻降愍凶秦氏虎狼肆其虐暴
主上幽辱鑾輿播遷悲結萬姓痛深九服社稷須主
天下難曠晉安殿下地惟密戚親實愛子弱表狥齊
㓜而岐嶷群公卿士岳牧藩鎭莫不頓首屈膝請嗣
宗祧王太尉秉德居宗實爲元輔僕以不敏預叅末
將今朝野寧晏方鎭協和戮力華夷同奬王室庶竭
股肱蕩刷讐舋殿下夙標令譽早播明德親則章興
地惟蔣邢昔因多故託身大國今&KR0041;發勅巳次壽春
<pb:KR4b0019_SBCK_006-8b>
載披來㫖實深傾注但帝子承制非爲乏主&KR0193;宰匡
翊寧俟長君雖則末學頗聞前載成王踐祚曾未壯
年昭帝君臨實惟童孺若以家國多故思濟艱難仰
惟尊戚莫不屬望分陜之寄側聽高㫖如使不繼親
地便議崇極上相居中自當奉報昔仲子舍孫檀&KR0211;
有作趙求外主穆嬴以啼前事不&KR0111;可爲故實蕃維
末鎭敢用多陳遠降誨凾唯深哽佩陳某頓首頓首
　　　梁貞陽侯重與裴之橫書
張佛奴昨還得去月二十九日書覽以増&KR0099;昔桓公
<pb:KR4b0019_SBCK_006-9a>
始反&KR0249;仲親射其車重耳初還呂郤終焚其室頃家
國多患頻遘閔凶前事不&KR0111;便爲&KR0027;兆所以皇齊大
德禮秩兼常威武紛紜洪恩汪濊况復旌旗照日皷
吹從風文物俱蕐羽衞相鬱書契巳來斯未有也卿
天監之始門官有成承聖之初身名俱泰正應勤王
効命詶二后之恩憂國如家報三靈之寵何有方規
異志苟樹童&KR0041;阻地險於長川&KR0111;天討之應及&KR0012;昔
忝蕃維非無遊士平原之館乃乏如錐田文之家差
有彈鋏雖復李廣麾下莫不封侯衞靑故人多懷彼
<pb:KR4b0019_SBCK_006-9b>
此豈可文辭簡畧禮等平交披封伸&KR0083;益多歎異相
鼠無儀表詩人之作茅鴟刺傲彰魯史之文宿昔相
期不應如此衆軍卽便頓江&KR0028;相見在近不復多及
蕭淵明頓首頓首
　　　裴之橫荅書
之横白足下定國等至枉雅誨具高氏致送之㫖卽
彼行人遠到京城大慰應有成命但江山夐阻未奉
朝廷報辭第下國之麟趾先朝所寄籍彼隣好義深
主祀自宜單車入境端委還朝而朱斾啓行戎旌望
<pb:KR4b0019_SBCK_006-10a>
國江東士子未達高懷僕早預簪裾夙叨眷與弦矢
旣暌江淮成阻靑黎裁封雖斷西鳥之辭白雪在天
豈無北風之歎但變故紛紛忠貞宜顯寒松&KR0018;雪誠
愧節者之徒勁草疾風寧&KR0111;烈士之槩齊師若反斾
淮路退舍肥水彼之敬送止縉紳之徒此之奉迎則
軒蓋而已伏聽朝㫖遲申展敬之橫白
　　　貞陽侯答王太尉書
周尚書弘正張廷尉種姜常侍嵩等至枉此月二十
六日告并遣賢弟子世珍賢子顒等具忠欵之至公
<pb:KR4b0019_SBCK_006-10b>
養孤之恩愛甚鄧侯少子之懷情深張禹豈非憂勞
社稷用&KR0216;飢膚天下含靈誰無悲愧余遭家不造敬
累吳賢言念忠誠益以號咽但皇齊大德過見憂矜
微借輕兵以垂將送意謂江東凋弊累積寒暄供膳
資儲理當多闕輙白上黨王止請三千人二百疋而
已凱衆人&KR0651;尚有疑難將恐諸士未喻雅懷今復命
周尚書及姜常侍還彼具陳一二夫以受爲寇非有
晉&KR0022;不送爲譏終無楚國五千歩卒旣謝李陵三千
羸兵亦等無忌公之明義理不爲嫌行人失辭尚停
<pb:KR4b0019_SBCK_006-11a>
然諾臨江總轡企望音郵唯遲來書此不多具蕭某
白
　　　爲陳高祖與周宰相書
昔有天地便立帝王革昊唯農遷虞斯夏莫不三靈
所佑五運相推¶梁德不造固天攸棄雖復東漢之末
區宇沸騰西晉之亾生民蕩覆未足以方其<md:KR4b0019_WYG_006-18b>¶禍亂譬
彼虔劉¶¶¶者也吾謬以庸薄屬當興運自昔登庸淸¶¶諸
百越徐聞浪泊靡不征行銀洞珠宮所在淸乂自還¶
麾南極伐逆東都宣力驅馳亟淹寒暑六延梁社十
<pb:KR4b0019_SBCK_006-11b>
剪强寇黃帝與&KR0214;尤七十¶戰魏祖在軍中三十年方
厥劬勞未若勤苦加以百神所感明靈應期萬里徂
征虬龍表瑞於是中軍勇銳上將橫行承此休符遂
興王業梁氏以天祿斯改期運永終欽若唐風推其
&KR0166;命吾¶驚惶三讓拜手陳辭盈庭<md:KR4b0019_WYG_006-19a>¶公卿稽顙敦偪眷
言頴水徒抱素心尚想汾陽無因高蹈猥以庸薄遂
膺天寵去¶月乙亥昇禮太壇言念遷徊但有慚愧昔
賔門之始境外無交雖遣行人未申嘉好今上天有
命光膺寶曆永興周室方同斷金我運惟新宜修朝
<pb:KR4b0019_SBCK_006-12a>
聘今遣侍中都官尚書周弘正衘使長安故指有白
陳某白
　　　武皇帝作相時與北齊廣陵城主書
籍甚英風常懷眷屬封疆有限寤寐增勞辱此月九
日告深慰情佇方秋尚&KR0044;體中何如戎帳艱辛無乃
爲弊吾以庸薄謬膺台鉉旣荷先帝㧞擢之恩兼&KR0041;
今主責成之寄政以皇齊大德世紹和風方藉威靈
庶平讐恥提携小國願預藩臣還詔哀矜許垂容納
奉勅須質便遣入朝部下諸將哀告誠節一兒一弟
<pb:KR4b0019_SBCK_006-12b>
無所遺恡立志立義無&KR0018;上天但故丞相諸子及湛
海珍等並依勅㫖馳遣渡江主上又遣吏部尚書王
通鴻臚卿謝岐等至和州與司馬行臺共爲盟誓而
蕭&KR0100;等决信叛亾苟相陵易鬱從東道馳至北郊旣
逼宮闈無容静黙兩兩相&KR0863;俱有損傷彼聞人馬因
此奔散且置兵之地溝澗且多退兵之時投赴相積
近遣張都來此具是行人所見但廣陵建業纔隔一
江戰場去岸不盈五里軍人退散理反鄕家綠岸村
人復有舟檝且蘆簰荻筏竟浦浮江千百爲羣前後
<pb:KR4b0019_SBCK_006-13a>
相繼吾又勒兵案甲不聽討捕若無恐懼並應安達
假使在此不可更生至彼而殂差非吾過如其枉理
必是興軍見伐於有道之人加兵於無罪之國若彼
王師如此又是違盟后十皇天山川社稷察其怨語
寧容相祐辱告承上黨殿下及匹屢領軍應來江右
師出無名此是和義小之事大差無違禮彼之陵我
自是乖言玄天¶所伐匹馬無違翻見怨尤一何非理
若彼&KR0017;神有知寧可斯背&KR0017;神無知何用盟歃去歲
抑達磨等石頭天井連月亢陽三子纔降連冬大雪
<pb:KR4b0019_SBCK_006-13b>
黃袍盡没白帳皆浮旣因以之泥塗兼加之以疾疫
蕭裴旣還雲霧便除從爾以來稍成災旱定知衣冠
之國禮樂相承天道不言不容都滅長江&KR0261;渺巨浪
湯湯如鬬艦舟師詎有深利近梁山之戰卽是前車
蕪湖之役可爲明鏡昔晉侯不能乗鄭馬趙將不能
用楚兵一非水土難爲騁力楊州卑濕厥土塗泥如
遇秋霖杳同江漢假令蚩尤重出白起還生控代馬
而陵波躡胡靴而湔水終難逞効詎有成功六州勇
士雖有百萬十姓豪傑徒勞千億不能爲患斷可知
<pb:KR4b0019_SBCK_006-14a>
矣昔我平世天下乂安人不識於干戈時無聞於桴
鼓故得兇人侯景濟我橫江天歩中危實由&KR0111;戰自
亂離已久人解用兵女子無愧於韓彭童兒不&KR0651;於
衞霍吳鈎甚利蜀甲&KR0651;輕槊動風霜弩穿金石高樓
大艦槩日陵雲叱咤而起風雷吹嘘如倒山嶽侯車
騎國家重將分陜上流近隔以邊塵時&KR0603;表疏王途
旣泰貢賦相望尋令子弟侍奉京邑蕭太保龍驤於
賁海王儀同虎視於洞庭若望高烽便當投袂何則
凡諸將帥各䕶家鄕非&KR0033;吾人獨憂宗社日者頻辱
<pb:KR4b0019_SBCK_006-14b>
司馬行臺及諸公有告裴行臺當今方召此諸賢莫
非英傑其餘軍士悉是驍雄庸蜀氐羌之兵烏丸百
虜之騎以此衆戰誰能禦之何爲比吾陪薄相懸何
惡諸君身名俱滅來告以細柳之軍踰於灞上吾恐
今之趙括不及廉頗也近張舍人至始奉嚴勅朝廷
遣劉叔經仍往啓聞願達丹誠用停王赫伏計天&KR0268;
理當懸照此身日月所鑒天地所明豈敢虚言欺望
宸極足下旣未知始末容有疑恠大軍多士希惠矜
弘量非此失時騰表疏幸停師旅已存盟信庶其小
<pb:KR4b0019_SBCK_006-16a>
徐孝穆集卷六終

<pb:KR4b0019_SBCK_007-1a>
徐孝穆集卷七
　　　陳郯徐陵著　明東海屠隆評
　　書
　　　答周處士書
仰披&KR0160;翰甚慰翹結承歸來天目得肆閑居差有弄
玉之俱仙非無孟光之同隱優游俯仰極素女之經
文升降盈虛盡軒皇之圖藝雖復考槃在阿不爲獨
宿詎勞金液唯飮玉泉比夫煑石紛紜終年不爛燒
丹辛苦至老方成及其得道㝠眞何勞逸之相懸也
<pb:KR4b0019_SBCK_007-1b>
又承有方生亦在天目理當仰禀明師總斯秘要豈
如張陵弟子自墜高巖孫泰門人競投滄海何其樂
乎聖朝虛心版築尚想丘園若彼能赴嘉招便當謹
申高命但其人往歲亦望至京師觀此風神&KR0192;乎難
㧞故以忘懷爵祿詎持犧牲之談高視公卿獨騁蜡
蛵之訓所恐有道三辟公車十徵若斯者終當不屈
此旣然矣請復詳言昔楚國兩龔同時紆組漢隂二
老相擕抱甕兄之幽貞若其鑿坏&KR0018;石方同形影結
綬彈冠無容越楚況乎糞土䕫龍羶臊名器己行所
<pb:KR4b0019_SBCK_007-2a>
不欲非應及人忽承來音良以多感何則頴陽巢父
不曾令薦許由商洛園公未聞求徵綺季斯所未喻
高懷而躊躇於矛楯也唯遲山阿近信更惠芳音如
或誠言謹便聞奏第夙勞比劇不復多呈
　　　答族人梁東海太守長孺書
恩報近歲奉使來歸辱彼河淸年中告行并惠以明
鏡亟離寒暑雖復時陳梁寉日照孫鸞言慰相思反
増離眷劉傅三常侍還又承書札銀鈎甚麗玉疏依
然開封伸&KR0083;破愁爲笑素秋方屇溽暑稍闌體中何
<pb:KR4b0019_SBCK_007-2b>
如善保元吉藂臺之璧少海之珠何必鄕里所在爲
貴卿託身大國旣已積年彼朝英彥理相欽挹方當
交辟三命淸官兩宮何乃濶然遲有問也吾七十之
歲崦嵫已迫朽老之疾隨年而甚徒懷北邙之切未
遂東都之期牽役承閒但有哀頓自歸來鄕國亟徙
炎凉牽課疲朽不無辤製而應物隨時未曾編錄旣
承今告輒復搜撿行人相繼别簡知音但旣乏新聲
全同古樂正恐多慙於恊律致睡於文侯耳燕南趙
北地角天涯言接末由但以濳欷善敬德中郞竝比
<pb:KR4b0019_SBCK_007-3a>
境之良&KR0223;皇華之上求若可輶軒别當委白
　　　與李那書
籍甚淸徽常懷虛眷山川緬邈河渭像於經星顧望
風流長安遠於期日靑要戒節白露爲霜君子惟宜
福履多愈雍容廊廟獻納便繁留使催書駐馬成檄
車騎將軍賔客盈座丞相長史瞻&KR0863;有勞脱惠箋繒
慰其翹想吾栖遲茂陵之下臥病漳水之濵迫以奄
兹難爲砭藥平生壯意竊愛篇章忽覿高文載懷勞
佇此後殷儀同至止王人授館用阻斑荆常在公筵
<pb:KR4b0019_SBCK_007-3b>
敬析名作鏗鏘竝奏能驚趙鞅之䰟輝煥相蕐時瞬
安豐之眼山澤晻靄松竹參差若見三&KR0580;之峰依然
四皓之廟甘泉鹵簿盡在淸文扶風輦路悉陳蕐簡
昔魏武虛帳韓王故臺自古文人皆爲詞賦未有登
兹舊閣歎兹幽宮標句淸新發言哀斷豈止悲聞帝
瑟泣望羊碑一詠歌梁之言便掩盈懷之涙至如披
文相質意致縱橫才壯風雲義&KR0055;淵海方今二乗斯
悟同免化城六道知歸皆踰火宅宜陽之作特會幽
衿所覩黃絹之詞彌懷白雲之頌但恨賖遠擅特高
<pb:KR4b0019_SBCK_007-4a>
峰開士羅浮康公懸澑不獲銘兹雅頌耀彼幽巖循
環省覽用忘飢渴握之不置恒如趙璧翫之不足同
於玉枕京師長者好事才人爭造蓬門請觀高製軒
車滿路如看太學之碑街巷相塡無異華隂之市但
豐城兩劒尚不俱來韓子雙環必希皆見莫以好龍
無别木鴈可&KR0339;載望瓊瑶因之行李金風巳勁玉質
宜調書不盡言但聞爻繫
　　　報尹義尚書
别離二國雲雨十年目懸河陽追銅爵而無遠神遊
<pb:KR4b0019_SBCK_007-4b>
漳水與金鳳而俱飛北使還辱去冬十月十一日告
忽同言敘循環巧製欣慰良&KR0055;河朔年芳雖當淹晚
白溝凂凂春流巳淸紫陌依依長楊稍合體中何如
豈無鄕思第三秦世胄六輔良家文武兼能志懷開
遠谷永之筆無慙古人蓋延之功高視前彥而淹畱
趙魏亟歷寒暄企望鄕關理多悲切聖朝欽明纂曆
大拯生民戮巨海之奔鯨殲中原之封豕晉君之說
長安遠於日邊揚雄有言交州在於天際則輸賝王
府屈膝閶門川洞酋豪强梁溟海神兵一指率土咸
<pb:KR4b0019_SBCK_007-5a>
康方當偃伯於靈臺韜戈于武庫變大風於五禮驅
蒸民於昌辰物色英聲搜揚俊傑投竿&KR0018;&KR0166;馳歩蒼
龍巖穴丘園爭趨金馬而畱連河北義等周南懷此
殊才實可傷嗟吾崦嵫旣暮容&KR0066;皤然風氣彌畱砭
藥無&KR0024;追惟疇昔共傋行人室家安危賔禮升降懸
壺代哭俱歷春冬移館于箕同兹辛苦鳴蜩抱樹亟
見藏氷歸鴈衘蘆多經寒食靖言念此如何可忘握
翫來書彌其承臉夫以擁腫之木得免因於不才觳
觫之牛自保由其無用以余鄙陋未友龔生惟歎吾
<pb:KR4b0019_SBCK_007-5b>
賢不同蘧瑗耳若推溝拯溺每切皇衷逸翮飄鱗見
優機檻所以降咫尺之書馳輶軒之使心期與國必
遂還途寧謂親隣更成難請言尋雅告所及縲四便
訪鴻臚幸無淹使聞諸司寇或有邊俘前歲中流是
維同惡燕禽望闕冀馬臨江裁頓雲羅自投天網京
觀之塜宜彰武功周醜之門方申明罰而聖朝好生
惡殺&KR0053;雷寢電兵車所獲雖同長萬之來恩澤從容
無異荀罃之禮方之於弟况擬非倫伊昔梁朝共奉
嘉聘張兹大帛處彼高閎庭奏歌鐘座延僑&KR0388;賔客
<pb:KR4b0019_SBCK_007-6a>
之敘方於阼階田獵之禽同於君膳正以鄕&KR0028;阻亂
致爾拘畱家國隆平義應旋反况復韓宣屢至宰孔
頻還飜爾遲&KR0326;豈云隣睦弟遂鍾儀之操&KR0863;此皇華
高厚之詩一何非&KR0011;關徐廉樂之況三戰七擒之言
此日借子之矛攻子之室彼之使客猶尚不還此於
齊都豪門貴戚周行匪例事義相懸豈與大弟同年
而語吾本自凡流以復衰老稍近東岱不奢擊壤之
年惟欣堯俗若耶之復長保安臥時思之不棄沗亞
宗卿非得侵官天扆但當令艽艽在詠濟濟盈朝才
<pb:KR4b0019_SBCK_007-6b>
&KR0227;卿雲智同荀郭文辭富於江海高論泊於雲霄趨
走丹墀之門侍奉淸規之內弟來欵言至欲附所聞
聯&KR0011;非宜更其多惑若使良有〇猶希贈鯉之書郵
驛方通復行飛鶬之信執筆潜然不知何向
　　　在北齊與宗室書
陵白臨淮&KR0018;海是謂徐州顓頊高陽世有明德自興
王啓霸無勞委劒之鋒開國承家實饗彤&KR0211;之賜其
後金柯玉葉霞振雲從&KR0132;舊通人茂才多士或以天
下之貴&KR0018;石自沉王命之尊拂衣高蹈或熊衣雉製
<pb:KR4b0019_SBCK_007-7a>
靑組朱旗儒盛江東文高河北或復分齊處魯移魏
居燕瓜瓞雖遙芳枝無遠昔有王敦王莽無關控鵠
之宗劉曜劉淵彌非偃龍之族又有朱家别錄邾子
之苗何氏殊源韓侯之㣧三烏五鹿時事無恒東郭
西門遷訛非一吾宗雖廣未有駢枝咸自駒王同分
才子正以金衡委御玉斗宵亡胡賊慿陵中原傾覆
我則供犧牷於東國載主祏於南都二百餘年家于
楊越此則盧諶不去裴寧仍畱高館燕秦遲廻鄕壤
山河有隔敘覯無緣望冀馬而增勞瞻賔鴻而永嘆
<pb:KR4b0019_SBCK_007-7b>
昔竇公累世光武稱其外家許都遙遠靈王思其舊
宅其言雖大可以喻小况在宗親寧無停眷比月應
雩龍星移殷鳥天明和煦體中何如願百年之老興
居多福萬石之君寒暑淸豫其外族忠孝比屋連甍
信義勇於干戈詩書甘於酒醴或有漁獵三史紛綸
五經都講開&KR1274;詩生&KR0018;帙&KR0022;君佇德寧無掛榻之思
州將欽風應有題車之命南陽坐嘯寄以共治東海
行歌資其主弼梁竦不好徒爲大言鄧禹平生唯望
如此若栖遲偃仰因事丘中桃果三名栗園千樹執
<pb:KR4b0019_SBCK_007-8a>
竿而釣徵聘不來&KR0018;耒而耕公侯靡屈何其高也蓋
復休哉如脫推延或遲竝問吾階緣人乏叨簉皇華
王事無淹公禮將畢旣而揚都蕩覆方離獫狁之災
越界風塵無復輶軒之禮屏居空館多歷歲時舋犯
靈祗招延禍罰號慕無窮肝膽屠殞煩&KR0072;胸臆不自
堪居無心奈何無狀奈何自徘徊河朔亟積寒暄風
患彌畱半體枯廢折臂爲公雖非羊祜跛足而使無
慙郤克固以形如稿木心若死&KR0069;匍匐苫廬纔有䰟
氣夫迷山之客遲遙響於巖崖窮海之賔望孤烟於
<pb:KR4b0019_SBCK_007-8b>
洲嶼况乃宗均魯衛地匪燕吳車騎相望舟艫朝夕
三條不遠五達非難信乃濶然遂不&KR0041;問昔桃花之
峽長避秦嬴芝草之山遙然滄海猶復漁&KR0179;可入何
况平途不兼旬月勞懷旣積輒命行人弦望之間遲
枉歸翰儻二三兄弟能敦照穆之詩求我漳濵幸問
劉禎之疾陽春改節竝念將宜扶力爲書多不詮次
　　　與王吳郡僧智書
昔林宗道主時人多慕德之賔無忌雄豪天下盡希
風之客况復王家沉黙謝氏混玄名貴公門譽華卿
<pb:KR4b0019_SBCK_007-9a>
子而秦峰阻&KR1509;浙水悠長諮訴無因但用窮結比靑
葽巳戒白露方溥體中何如願保康勝鄧仲華服衮
之年荀令則擁麾之日徒云早達未可同功今日相
方豈不高視竊承富春頃歲多難薦臻邑閈皆空黔
黎將盡御史舊榻零落不存太傅齊室荒茫無處自
神麾所屇襁&KR0018;斯歸新屋方華故田斯墾府吏閑坐
長史誦經督郵無事唯慮吹&KR0327;東苞海水俱承幕府
之威西泊江沱同仰惟良之化政差邊張何其神也
孤子無心靦冒茍郄光隂風疾彌畱示有餘息恩將
<pb:KR4b0019_SBCK_007-9b>
公聘窮擯虜庭博望侯極跡於黃河顧中監流滯於
滄海自斯以後唯有庸賤本應埋䰟趙魏折骨幽并
豈意餘年復反鄕國仰屬伊公在亳渭老師周旌賁
丘園採拾衡巷遂以哀駘不棄甕盎無遺還顧庸虚
未應階此竊承君侯過被以光輝屢有吹嘘之言頻
&KR0041;薦延之澤故得周行紫閣升降丹墀&KR0039;汙清朝豈
不荒愧雖復華隂砥柱帶地窮深嵩高維岳極天爲
重未可以方斯盛典譬此洪恩年迫桑榆豈期酬報
政以川波非遠&KR0863;奉無因夜夢子長之遊朝覽希道
<pb:KR4b0019_SBCK_007-10a>
之疏浮雲西北徒懷魏帝之文行雨東南思假飛山
之便窮誠已結荒係逾深方事祈寒願加珍納謹扶
力白書迷乏不次
　　　答李顒之書
近謬枉淸音無伸窮眷忽辱來告文製兼美君山西
盛族素挺風流河北辭林本所嗟賞子桓虚座寧不
敬期伯喈倒屣固以相屬一日復其草土思&KR1491;衣裾
披素淸顏但覺形穢公輔之量不&KR0018;高名王佐之才
信表天骨孺子之榻雖其可懸仲康之車彌軫恒眷
<pb:KR4b0019_SBCK_007-10b>
孤子階緣素乏叨簉皇華今日形容無&KR0028;天壤殘光
炯炯慮在昬明餘息綿綿待盡鐘漏安可以樹揚名
士游處盛賔來喻泰高知爲善謔文艷質寡何似上
林華而不實將同桂樹但忘年之欵昔有張裴隣國
之交非無嬰孔儻哀駘可悅甕盎非疑方願投衿庻
比傾蓋頃陳陽之疾歲月增深羊祜之痾秋冬彌劇
且年光遒盡觸面崩心扶力含毫諸不申具
　　　與周&KR0193;宰宇文護論邊境事書
國有三慶民有四安所謂通和是由隣睦况周陳欵
<pb:KR4b0019_SBCK_007-11a>
好一紀于兹懷抱相期百世方遠灌瓜之美乆勅邊
吏拾橡之尤想應無忽梁氏以漸水東爲安湘小郡
宜立巴州多歷年所此於荆部本包分界近得刺史
符元舉啓稱蕭山歸忽遣杜元茂神僧訓等將率人
馬踰淄涉澌便置城隍謀爲侵軼適荷隣德合州見
還不容今眷仍縱蕭氏元舉累移論及翻相河漢更
往研問便騁鋒鏑彼軍人恃勇遂致俘擒聞此紛紜
甚以驚歎其商奄餘孽才力甚微爲&KR0064;邊城良慿大
國但情均忌器不可加兵便勑軍司以禮相放且前
<pb:KR4b0019_SBCK_007-11b>
歲所大疆城本以南平等五郡輸薦貴朝至如安湘
旣屬巴郡幸承隣惠無候渉言放下漸東唯如灃北
政是標其大桶屬荆州之界耳彼此方申分好義絕
規圖所貴唯和所重唯信夫以南平等郡地壙民豐
雲夢之田楚王爲寶吳當勁蜀晉拒强秦資彼山川
竝爲州鎭朕若棄其仁義務廣封域寧容延歲竝貢
周朝今者和親已固山岳而方謀尺寸之土用益蒹
葭之地哉幸非竊疾相見鑒容江陵小寇旣爾䖍劉
前至之言或相誣罔一二因使人宇文平口具其懷
<pb:KR4b0019_SBCK_007-12a>
耿耿故此相白陳諱頓首
　　　與章司空昭達書
君白日聖朝受命天下廓淸所餘殘兇唯有歐紇南
通交愛北據衡疑兄弟叔侄盤阻川洞百越之賮不
供王府萬里之民不由國家明公受脤嚴冬持兵抄
歲開氷踐露&KR0778;火宵行便屇含淮乃其神&KR0297;未騁三
略非勞六奇薄交旗皷仍平醜&KR0011;自太淸之末永定
以來所闢疆界不過郡邑今兹赴㨗二十餘州若較
此功庸方兹英力漢之馬援不能爲擬吳之歩隲故
<pb:KR4b0019_SBCK_007-12b>
是相懸况孫處宗之叛徒正槌盪主耳公私慶快豈
可勝言且僕一子屯窮妖徒所制五嶺遐夐存亡不
測玄懷飮淚破膽復全&KR0041;荷英恩保其身命餘年仰
戴何力能勝今遣主師某馳往稱慶徐君呈
　　　諫仁山深法師罷道書
竊聞出家閑曠猶在虚空在俗樊籠比於牢嶽非但
經有明文亦自世間共見瞥聞法師覆彼舟航&KR0208;返
緇衣之務此爲目下之英奇非久長之深計何以知
然從苦入樂未知樂中之樂從樂入苦方知苦中之
<pb:KR4b0019_SBCK_007-13a>
苦弟子素與法師雖無曩舊相知以來亦復不疎夫
良藥必自無甘忠諫者决乎逆耳倚見其僻是以不
&KR0216;不言且三十年中造莫大之業如何一旦捨巳成
之功深爲可惜敬度高懷未解深意將非帷帳之策
欲集劉侯形類臥龍擬求&KR0081;氏黃石兵法寧可再逢
三併茅廬無由兩遇封爵五等唯見不逢中閤外門
難朱易白鳴笳鳳管非有或聞儛女歌姬空勞反翫
覓之者等若牛毛得之者譬猶牛&KR0641;以此之外何所
窺窬法師今若退轉未必有一稱心交失現前十種
<pb:KR4b0019_SBCK_007-13b>
大利何者佛法不簡細流入者則尊歸依則貴上不
朝天子下不讓諸侯獨翫世間無爲自在其利一也
身無執作之勞口餐香積之飯心不妻妾之務身餙
芻摩之衣朝無踐境之憂夕不千里之苦俯仰優游
寧不樂哉其利二也躬無重任居必方域白壁朱門
理然致敬夜琴晝瑟是自娛懷曉筆莫詩論情頓足
其利三也假使棘生王路橋化長溝巷吏門兒何由
仰喚寸絹不輸官庫升米不進公倉庫部倉司豈須
求及其利四也門前擾擾我足安眠巷裏云云余無
<pb:KR4b0019_SBCK_007-14a>
驚色家休大小之調門停强弱之丁入出隨心往還
自在其利五也出家無當之僧猶勝在俗之士假使
心有殺戮手無斷命之愆密裏通情决勝灼然嬌俗
如斯煩垢萬倍不如白衣一入愛河永沉無出其利
六也聽鐘聲而致敬尋香馥以生心朝覩尊儀莫披
寶軸刹那之善逐此而生水滴微功漸盈大器未知
因緣果報善惡皎然就此而言其利難陳矣假使達
相白衣猶有埃塵之務縱令遥寄彈指逺近低頭形
去心留身移意往閑有者得如此貧苦者本無因近
<pb:KR4b0019_SBCK_007-14b>
在目前不言可見其利七也山間樹下故自難期枕
石潄流實爲希有猶斯之類不可思議如此者難逢
一心者悕遇法師未能不學交習聽勝之因一旦退
心於理邈矣其利八也開織成之帙見過去之因摛
琉璃之卷驗當來之果識因識果不以爲愆知福知
報何由作罪上無舟檝交見没溺之悲下失浮囊則
有沉身之患其利九也曠濟羣品爲天人之師水陸
空行皆所尊貴言必闍黎和尚書輒致敬和南遠近
嗟詠貴賤顒仰法師今必退轉立成可驗&KR0379;脫袈裟
<pb:KR4b0019_SBCK_007-15a>
逢人輒稱汝我始解偏袒姓名便亦可呼平交者故
自不論下劣者亦恐不讓薄言稱巳榻席懸異從來
小得自在便以君爲題封若不屈膝歛手自達無由
俯仰承迎未閑合度如此專專何由可與其利十也
畧言十事空失此機其間深道寧容具述仰度仁者
心居魔境爲魔所迷意附邪途受邪易性假使眉如
細柳何足&KR0028;懷頰似桃花詎能長久同衾分枕猶有
長信之悲坐臥&KR0111;時不免秋胡之怨洛川神女尚復
不惑東阿世上班姬何&KR0028;君事夫心者面焉若論繾
<pb:KR4b0019_SBCK_007-15b>
綣則共氣共心一遇纒綿則連宵宴起法師未通返
照安悟賣花未得他心那知彼意嗚呼桂樹遂爲豆
火所焚可惜明珠乃受淤泥埋没弟子今日橫諮必
爲法師所哂世上白衣何貲何限且一人退道而不
安危推此而言實成難解譬如瓦礫盈路人所不驚
片子黃金萬夫息歩正言法師入道之功巳僃染俗
之法未加何異金博赤銅銀換鉛錫可悲可惜猶可
優量能&KR0216;難&KR0216;方知其最願棄俗事務息塵勞正念
相應行志兩全薄加詳慮更可思維悔之在前無勞
<pb:KR4b0019_SBCK_007-16a>
後恨如弟子筭遠卽十數年中决如惻惻近卽三五
歲內空唱如何萬恨萬悲寧知遠及自誤自錯永棄
一生乃知斷絃可續情去難留或若火裏生花可稱
希有迷人知返去道不遥幸&KR0297;推排急登正路法師
非是無智遂爲愚者所迷&KR0011;似阿難便爲魔之所嬈
猶須承三寶之力制彼羣兇&KR0390;般若之幢天魔自欵
若此言㫖當卽便冀棄芻蕘若不㑹高懷幸停深恠
耳
　　　與天台智者大師書
<pb:KR4b0019_SBCK_007-16b>
陵和南昨預沈儀同法席餐奉甘露無畏之吼衆咸
歸伏然正法炬朗諸未悟自慶餘年得逢玅說尋事
諮展書不申心
　　　又與天台智者大師書
陵和南注傾之心難可敷具㧞公至&KR0041;三月念日示
用慰積歲傾心麥冷體中何如願一日康勝山中春
夏無餘障腦耳遲復存㫖弟子二三年來溘然老至
眼耳聾闇心氣昏塞故非復在人兼去歲第六兒夭
喪痛苦成疾猶未除愈適今月中又有哀故頻歲如
<pb:KR4b0019_SBCK_007-17a>
此窮慮轉深自念餘生無復能幾無由禮接係仰何
言敬重璪書今還白書不次
　　　又與天台智者大師書
陵和南放生星聞公家極相隨喜事是㧞公口具謹
不多諮唯遲㧞公廷出數百里水全其命根如此功
德筭數無盡隨喜無量此不委諮
　　　上智者禪師
陵和南弟子思出樊籠無由羽化旣善根微弱冀願
力莊嚴一願臨終正念成就二願不生地獄三途三
<pb:KR4b0019_SBCK_007-17b>
願卽還人中不高不下處託生四願童眞出家如法
奉戒五願不墮流俗之憎慿此誓心以策西暮今書
丹欵仰乞證明
徐孝穆集卷七終

<pb:KR4b0019_SBCK_008-1a>
徐孝穆集卷八
　　　陳郯徐陵著　明東海屠隆評
　　頌
　　　皇太子臨辟雍頌
臣聞天大王大詳於道德之言天文人文顯於爻&KR0090;
之説是以大君革命黔首所以庇焉聖人創物文籍
所以生焉咸由此道制爲民極莫不&KR0863;越上靈裁成
庻&KR0011;濟世育德昭彼昆蟲皇帝世膺下武體兹上德
握天鏡而授河圖執玉衡而運乾&KR0090;皇太子耀彼重
<pb:KR4b0019_SBCK_008-1b>
離光兹&KR0880;鬯儀天以文化成天下侍中國子祭酒新
安王宗室羽儀衣&KR0227;凖的惟善爲樂造次必儒粤以
十一年三月二十一日受詔弘宣發論語題攝齊升
堂摳衣卽席&KR0863;揚天人開闢大訓淸言旣吐精義入
神副德爰動音〇鋒起問難泉涌辨論綸之異定倫
理之疑玉振鏘鏘雲¶浮雨布介王奉繫聖蹤馳辯秀
出信令張禹慙其師法何晏忸其訓詁穆穆焉洋洋
焉此實虞朝之盛德生民之壯觀者也臣抑又聞之
魯頌聿興史克宣其懿晉雍大啓王廙逞其詞所以
<pb:KR4b0019_SBCK_008-2a>
述休平之風揚君上之德輕以下才敢爲頌曰皇運
勃啓膺圖受命紫蓋東臨黃旌南映積仁累德重明
疉聖四海無浪三階巳平儲駕戾止和鸞有聲弘風
講肆崇儒肅成丹書貴道黃金賤籝洙泗興業闕里
增榮
<pb:KR4b0019_SBCK_008-2b>
　　銘
　　　太極殿銘
夫紫蓋黃旗揚都之王氣長乆虎踞龍蟠金陵之地
體貞固天居爽塏大寢尊嚴高應端門仰模營室歸
于有德譬彼河圖傅我休明義同商&KR0166;太極殿者法
氐&KR0090;亢王者之位以尊左平右墄天子之堂爲貴往
朝煨燼多歷年所世道隆平宜其休復監軍鄒子度
啓稱卽日忽有一大梓柱從流來泊在後渚岸嵳峩
容與若漢水之僊槎搖&KR0222;波濤似新亭之龍刹孤拔
<pb:KR4b0019_SBCK_008-3a>
靈山允彰天貺昔梁氏承聖將圖繕修東虜窺江西
胡犯蹕定之方中亟興師旅揆之以日輒有災故是
知秦人所止實漢祖而爲宮吳都佳氣乃元皇而斯
宅千櫨赫奕萬拱崚嶒植綠芰而動微風舒丹蓮而
制流火甘泉遠望觀正殿之崢嶸函谷遙看美皇居
之佳麗信可以齊三光而示宇宙㑹萬國而朝諸侯
爰命微臣乃爲銘曰雍峙相望參差未央偃師廻顧
崔嵬德陽高捫太乙正睹瑶光峩峩靈柱赫赫流樟
美以宮室嘉哉今日御扆垂旒當朝靖蹕樂備韶夏
<pb:KR4b0019_SBCK_008-3b>
禮兼文質帝旅無諠王旗斯謐肅肅卿士邕邕承弼
漢座雕屏周人檻櫺城隅有勤殿省皆銘况復皇寢
宜昭國經方流典訓永樹天廷
　　　麈尾銘
爰有妙物窮兹巧制員上天形平下地勢靡靡絲垂
綿綿縷細入貢宜吳出先陪楚壁懸石拜帳中玉舉
旣落天花亦通神語用動捨黙出處隨時揚斯雅論
釋此繁疑拂靜塵暑引飾妙詞誰云質賤左右宜之
<pb:KR4b0019_SBCK_008-5a>
　序
　　　玉臺新詠序
凌雲槪日由余之所未窺千門萬戸張衡之所曾賦
周王璧臺之上漢帝金屋之中玉樹以&KR0226;瑚作枝珠
簾以玳瑁爲柙其中有麗人焉其人也五陵豪族充
&KR0223;掖庭四姓良家馳名永巷亦有潁川新市河間觀
津本號嬌娥曾名巧笑楚王宮內無不推其細腰魏
國佳人俱言訝其纖手閲詩敦禮非&KR0033;東鄰之自媒
婉約風流無異西施之&KR0013;敎弟兄協律自小學歌少
<pb:KR4b0019_SBCK_008-5b>
長河陽由來能舞琵琶新曲無待石崇箜篌雜引非
因曹植傳鼓瑟于楊家得吹簫于秦女至若寵聞長
樂陳后知而不平畵出天仙閼氏覽而遙妬且如東
鄰巧笑唯侍寢于更衣西子微顰將橫陳于甲帳陪
游馺娑騁纖腰于結風長樂鴛鴦奏新聲于度曲粧
鳴蟬之薄&KR0066;照墮馬之垂鬟反挿金細橫抽寶樹南
都石黛最發雙蛾北地臙脂偏開兩靨亦有嶺上仙
童分丸魏帝腰中寶鳳授曆軒轅金星與婺女爭蕐
麝月共嫦娥競爽驚鸞冶䄂時飄韓掾之香飛燕長
<pb:KR4b0019_SBCK_008-6a>
&KR0322;宜結陳王之珮雖非圖畵入甘泉而不分言異神
仙戲陽臺而無别眞可謂傾國傾城無&KR0863;無雙者也
加以天情開朗逸思彫&KR0160;妙解文章尤工詩賦琉璃
研匣終日隨身翡翠筆牀無時離手淸文滿篋非惟
芍藥之花新製連篇寧止葡萄之樹九日登高時有
緣情之作萬年公主非無累德之辭其佳麗也如彼
其才情也如此旣而椒房宛轉柘館隂岑絳鶴晨嚴
銅鋪晝靜三星未夕不事懷衾五日猶賖誰能理曲
優游少託寂寞多閑厭長樂之疎鐘勞宮中之緩箭
<pb:KR4b0019_SBCK_008-6b>
輕身無力怯南陽之擣衣生長&KR0055;宮笑扶風之織錦
雖復投壺玉女爲歡盡於百驍爭博齊姬心賞窮於
六著無怡神于暇景惟屬意于新詩可得代彼萱蘇
微蠲愁疾但往世名篇當今巧製分諸麟閣散在鴻
都不藉篇章無由披覽於是燃脂暝寫弄墨晨書&KR0103;
錄艷歌凡爲十卷曾無參于雅頌亦靡濫于風人涇
渭之間若斯而巳於是麗以金䋲裝之寶軸三臺妙
札龍伸蠖屈之書¶五色花牋河北膠東之&KR0083;高樓鉛
粉仍定魯魚之文辟惡生香聊防羽陵之蠧雲飛六
<pb:KR4b0019_SBCK_008-7a>
甲高擅玉函鴻烈仙方長推丹枕至于靑牛帳裏餘
曲旣終朱鳥牕前新粧巳竟方當開兹縹帙散此緗
編永&KR0863;玩于書帷長循環于纖手豈如鄧學春秋儒
者之功難習竇傳黃老金丹之術不成固勝西蜀豪
家託情窮于魯殿東臺甲舘流詠止于洞簫孌彼諸
姬聊同棄日猗與彤管麗矣香奩
<pb:KR4b0019_SBCK_008-7b>
　　　爲䕶軍長史王質移文
比金風巳勁玉露方圓宐及窮秋幸踰高塞當使&KR0012;
旌不反隻騎無還非止湯羅豈知堯德其承比年昬
墊仍歲蘊隆粒粟貴於隋珠分糜乏於齊&KR0166;且氐羌
旅拒巳跨伊&KR1481;胡羯慿陵方踰汾潞刺虎之&KR0020;時期
卞生拾蜯之機彌驗蘇子但國家體茲明信有同皎
日豈惟風&KR0040;之旦猶救匹夫宵夢之言無欺幽壤賊
蕐皎近以臨蕃有譴作牧無章旣懼檻車之徵便憂
齊斧之戮遂乃治兵楚夢竊戴干戈傍引西戎共謀
<pb:KR4b0019_SBCK_008-8a>
　　　爲䕶軍長史王質移文
比金風巳勁玉露方圓宐及窮秋幸踰高塞當使&KR0012;
旌不反隻騎無還非止湯羅豈知堯德其承比年昬
墊仍歲蘊隆粒粟貴於隋珠分糜乏於齊&KR0166;且氐羌
旅拒巳跨伊&KR1481;胡羯慿陵方踰汾潞刺虎之&KR0020;時期
卞生拾蜯之機彌驗蘇子但國家體茲明信有同皎
日豈惟風&KR0040;之旦猶救匹夫宵夢之言無欺幽壤賊
蕐皎近以臨蕃有譴作牧無章旣懼檻車之徵便憂
齊斧之戮遂乃治兵楚夢竊戴干戈傍引西戎共謀
<pb:KR4b0019_SBCK_008-8b>
東夏僞周遣其衞國公宇文&KR0033;等總統獯獫爲其羽
翼醜徒濟岸來攻郢城逆䜿浮舟同&KR0208;夏浦王師&KR0712;
櫂素在中流群帥争驅應時殱蕩羌胡寶馬縱橫七
澤之中荆楚樓船彌滿三江之上俘禽所&KR0023;水陸無
遺蕐皎擢自芻微叨居蕃翰情慙犬馬㒺顧恩靈飜
執干戈自圖家國聞諸間諜具彼隣謀乃授冬官卽
爲鄕導雖傷仁義之俗非敢有私期　和與之情猶
冀無失
　　　移齊文
<pb:KR4b0019_SBCK_008-9a>
&KR0023;去月二十日移承羯寇平殄同懷慶悅眷言鄰穆
深副情佇夫天網之大固無微而不擒神武之師本
無征而不克至如戎王傾其部落逆䜿道其鄕&KR0028;非
厥英圖殆難戡戮况復洞庭遐曠兵食陰阜西窮版
屋北罄璮廬聲冠苻姚&KR0020;兼聰勒庸蜀寶馬彌山不
窮巴漢樓船陵波無際我之元戎上將協力同心承
禀朝謨致行明罸爲風爲火殪彼&KR0041;衝如霆如雷擊
其舟艦羌兵楚賊赴水沈沙棄甲則兩岸同奔橫屍
則千里相枕江川盡滿譬睢水之無流原隰窮胡等
<pb:KR4b0019_SBCK_008-9b>
陰山之長哭於是黑山叛邑諸城洞開白虜連羣投
戈請命長沙鵩鳥靡復爲妖湘川石燕自然還儛克
翦無筭縲禽不貲欲計軍俘終難巧曆所&KR0023;龍駒驥
子百千其羣更開首蓿之園方廣騊駼之廐於是衞
霍甘陳虬髭瞋目心馳壟路志飮河源乘勝長驅未
知所限豈如桓溫不武棄彼&KR0028;中殷浩無能長茲羌
賊方且西踰酒郡抵我境而置邊亭東略鹽池爲齊
朝而反侵地此　亦翦妖氛未窮巢窟便聞慶㨗愧
佩良深
<pb:KR4b0019_SBCK_008-10a>
　　　檄周文
主上㳟膺寶歷嗣奉瑶圖旣禀聖人之材兼富神武
之畧乂安兆庶共靖戎蕐用戢干戈永銷鋒鏑况復
追惟在楚無&KR0111;玉帛之言軫念過曹猶感盤餐之惠
年馳玉節之使歲降銀車之恩庶使懷音微悟知感
而反其藏匿招我叛臣翊從瀟湘空竭關壟荆梁左
右漢&KR0198;東西&KR0572;天呼地望停哀救夫一人掩泣猶愴
滿家百姓爲心彌切宸扆大都督吳明徹台司上將
德茂勲高威著荆湘化聞庸蜀叱咤而平宿豫吹嘘
<pb:KR4b0019_SBCK_008-10b>
而定壽陽席捲江淮無淹弦望
徐孝穆集卷八終

<pb:KR4b0019_SBCK_009-1a>
徐孝穆集卷九
　　　陳郯徐陵著　明東海屠隆評
　　碑
　　　徐州刺史侯安都德政碑
巖巖天柱大矣周山之峰桓桓地軸壯哉崑崙之阜
三光懸而不墜九土鎭以無疆承乾合德之君則天
體元之后所以並咨四鎭咸建五臣業配蒼祗功成
㝢縣至於流名雅頌著美風詩年代悠然寂寥無紀
其能繼兹歌詠者司空侯使君乎自文昭武穆祚土
<pb:KR4b0019_SBCK_009-1b>
開家濮水盛其衣簪榮波分其緒秩仁義之道夷門
美於大梁儒雅之風司徒重於强漢自通人許劭託
命於江湖高士袁忠寄身於交越俱違建安之難獨
處衡山之陽祖天資秀傑世載雄豪卓富擬於公侯
班佃必於旌鼓父光祿大夫邑里開通德之門州鄕
無抗禮之客自茫茫禹迹赫赫宗周家滅驪戎國亡
夷羿我高祖武皇帝迎河圖於浪泊括地&KR0090;於炎州
南興涿鹿之師北問共工之罪天生宰輔堯年致白
虎之祥神賜英賢殷帝感蒼龍之傑公亦觀時佇聖
<pb:KR4b0019_SBCK_009-2a>
嘯咤風雲跪開黃石之書高詠玄池之野沈呤梁甫
自比管仲之才惆悵莘郊久&KR0018;伊生之歎自羯虜侵
蕐羣蠻縱軼後臯桂部之地四戰五達之郊郡境賢
豪將謀禦難長者僉論推公主盟義士雄民星羅霧
集公旣膺五聘方啓六韜率是驍徒仍開嶺嶠自大
討瀟湘同茲樊酈下軍違命上策不宣敗我王師受
拘勍盜大陳格於文祖咸秩具神率土依風群靈禀
朔公亦忠爲令德天纂之謀吳帳斯開衞門無擁雖
復季孫還魯隨武濟河國慶民歡相儔匪若卽授使
<pb:KR4b0019_SBCK_009-2b>
持節開府儀同三司丹陽尹昔光武不尤於馮異穆
公深禮於孟明終報王官之師遂舉咸陽之地斯乃
聖主之宏畧而名臣之遠圖者焉皇帝以陶唐啓國
致玉版於河宗顓頊承家佐金天於江水經綸草昧
定&KR0166;之業居多締構權輿斷鼇之功相半固以英聲
馳於海外信義感於寰中主器攸歸當璧斯在公於
是抗表長信淸宮未央從億兆以同心引公卿而定
策馳輕軒於軨轕奉待駕於中都七廟之基於焉永
固萬&KR0022;之本由此克寧乃復進司空公南徐州刺史
<pb:KR4b0019_SBCK_009-3a>
於是鎭之以淸静安之以惠和望杏敦耕瞻蒲勸穡
室歌千耦家喜萬鍾陌上成陰桑中可詠春鶊始囀
必具籠篚秋蟀載呤競鳴機杼或肅拜靈祀躬瞻舞
雩去駕擁於風塵還旌阻於飄沐京坻歲積非勞楚
堰之泉倉廪年豐無用秦渠之水雖復東過小縣夏
雨逐其輕輪南渡滄江秋濤弭其張蓋固不得同年
語矣若夫聽採民訟昏曉必通召引軒&KR0905;躬親辨决
立授符於前案無留詣於後曹接務高城之中非異
甘棠之下欣欣美俗濟濟都塵以賈琮郭賀之風行
<pb:KR4b0019_SBCK_009-3b>
建武永平之化於是州民散騎常侍王瑒等拜表宮
闕請揚茲美化樹彼高碑民欲天從允彰絲誥銘曰
鬱鬱三&KR0090;&KR0252;&KR0252;九州綿天滲惨浹地虔劉赫矣高祖
爰淸國讐元勲佐命力牧風后亦旣旋歸&KR0022;家有暉
宮亭蠡浦&KR0108;翅高飛電卷勍宼風行國威文身被髮
作貢來綏我皇纂武攀號東序謁渭同周迎門唯呂
流矢爲暴攙搶斯舉喋喋蒼黎危危刀爼自我徂征
妖氛克平爰驅大&KR0510;實翦長鯨北震巢浦南俘灌城
靑羌卷介赤狄&KR0326;兵蹈舞難踰歌謡靡宣曰我黎庻
<pb:KR4b0019_SBCK_009-4a>
俱祈上玄山移兩越海變三田公爲上相復倍斯年
　　　廣州刺史歐陽顧德政碑
弱水導其洪源軒臺表其增殖懿哉少府師儲皇於
二京盛矣司徒傳儒宗於九世廣陵邕邕族擅江右
渤海赫赫名重洛陽若夫岳鎭龍蟠星懸鶉火衡山
誕其高德湘水降其淸輝千&KR0775;&KR0012;標萬頃無渡年當
小學志&KR0227;成童因孝爲心欲仁成體屯騎府君早棄
榮祿易簀之日幾將毀終不杖之言深非通制遺貲
巨萬富擬猗頓裁變槐榆竝賑宗戚南茨大麓北眺
<pb:KR4b0019_SBCK_009-4b>
淸湘得性於橘洲之間披書於杏壇之上三冬文史
五經縱橫頻致嘉招確乎難㧞旣而帝啓黃樞神亾
赤伏天地崩霣川&KR0193;沸騰群悍酋豪更爲禍亂朝披
羽檄夜炤爟烽浴鐵蔽於山原摐金駭於樓堞公疲
兵屢出獨據胡&KR0451;勍賊重圍尚凭書几揚&KR0069;旣散駕
棒將揮咸剋凶梁以保衡服常以二主&KR0041;塵三光掩
曜出入逾於嘗膽殷憂獨其撫心不治第宅深符去
病志梟群醜彌同越石自禹珪旣錫堯玉巳傳物變
謳謠風移笙管商周之際&KR0012;竹尚其哀歌曹劉之間
<pb:KR4b0019_SBCK_009-5a>
蘇子猶其狂哭况番禺連帥實謂宗枝迷我天機自
窺梁&KR0166;以公威名本重逼統前軍乾數難違剥&KR0090;終
悔高祖永言惟舊彌念奇功卽訓皇家深弘朝網檻
車才至輿襯巳焚祝史袄於夷吾壇塲延於井伯綢
繆安樂造次紆謀爰珥豐貂&KR0098;光金蟪但八桂之土
蠻夷不賔九疑之陽兵凶歲積以公昔在衡臯深留
風愛仁恩可以懷猛獸威名可以懼啼兒乃授持節
散騎常侍衡州刺史我皇帝從唐侯以胤國屈啓筮
而登家一㳟寶祚開定江&KR0198;三改璇衡包羅湘峽昔
<pb:KR4b0019_SBCK_009-5b>
中宗屈申於處仲高祖遺恨於平城漢武承基方通
沙塞&KR0051;明紹運裁平姑孰方其盛業綽有光前踐&KR0840;
之初進公位征南將軍廣州刺史又都督東衡州二
十州諸軍事宜公乃務是民天敦其分地火耕水耨
彌亘原野賊盗皆&KR0367;工賈競臻鬻米商鹽盈衢滿肆
新垣旣築外戸無扄脂脯豪家鐘&KR0166;爲樂揚袪灑汗
振&KR0040;流風市有千金之租田多萬箱之詠僧釋慧羡
等來朝綘闕備啓丹誠乞於大路康莊式刋豐琰庶
樊卿寶&KR0166;復述台司之功羊&KR0369;高碑更紀征南之德
<pb:KR4b0019_SBCK_009-6a>
於是跪開黃素爰登紫泥鑒此誠祈皆如所奏乃詔
庸臣爲其銘曰赫赫宗陳桓桓&KR0166;臣千乘建學五典
攸因盛德斯遠公門日新嵩高惟岳貺甫生申去衡
移廣遷征自鎭悠悠銅界藐藐金鄰莫遠非督無思
不賔三江靡浪五嶺奚塵式歌式舞仁哉至仁公其
饗福於萬斯春
　　　晉陵太守王厲德政碑
若夫睢陵世傳以詳載德之蕐徐州先賢亦著淸風
之美偉哉文獻光啓中興郭莖表其深源何籌慙其
<pb:KR4b0019_SBCK_009-6b>
遠慶豈惟桓氏之鳴玉張家之珥貂袁姓之朱衣楊
宗之蕐轂又有佽飛遮列班弓夾門濯龍俯望緹綺
盈道奕世如此何其盛哉君以藍田美玉大海明珠
灼灼美其聲芳英英照其符彩風神雅淡識量寛和
旣有崔琰之鬚睂非無鄭玄之腰帶爛爛如高巖下
電騷騷若長松裏風&KR0020;利無擾於胸襟行藏不槩於
懷抱家門雍睦孝友爲風上交不謟下交不凟脫貂
救厄情靡矜&KR0532;釋馬窮途唯濟危殆至於網羅圖籍
脂粉藝文學侶揖其精微詞宗稱其妙絕出爲仁武
<pb:KR4b0019_SBCK_009-7a>
將軍晉陵太守五雞二彘勤䘏有方問羊知馬鉤距
兼設濟北移樹累政之所未治汝南争水連年之所
無斷一朝明决曾不留滯四民商販咸用殷阜銘曰
康哉寶運美矣良臣胄自澧水源於洛濵公侯世及
宰輔相因曰我民秀山川降神風情穆穆孝友恂恂
學則經笥文爲世珍高風遠矣曠代難倫&KR0166;鉉虚職
台階未臻安知霜霰遽夭松椿碣石斯表民情旣陳
徒然下拜何報陽春
　　　孝義寺碑
<pb:KR4b0019_SBCK_009-7b>
臣聞道階八地猶見后妃願生千佛無匪聖賢汲引
之義雖同隨機之感非一至如嬀汭有禮皇源所以
前興周女斯歸陳宗所以流慶大矣哉神基帝系淑
聖重光者也&KR0268;訓太后德佐初九道暉上六居天上
天中之極處太任太姒之尊蘋藻之化斯深&KR0081;覃之
風彌遠皇帝膺茲上聖契彼援神愛敬在乎一人德
敎形乎四海是以明星皎皎流半月之光甘露團團
灑如飴之味嘉禾自秀浪井恒淸天降徵祥日聞書
府自大明紹運神武應期至道傍通無思不格戊巳
<pb:KR4b0019_SBCK_009-8a>
挍尉西&KR0028;玉門伏波將軍南表銅柱方使三千世界
百億須彌同望飛輪共禀玄德元嘉三年正月二十
一日詔㫖仰惟聖德方被兆民乃敇有司改東成里
爲孝義里昔岱山徙號重蕐著其受終德水移名秦
人表其嘉運豈若盡在地輿書茲里門仰述天經光
臨父母臣陵稽首乃作銘曰願此良因宜資貴親三
乘竝策四梵爲賔紺殿安坐蓮花養神燈前禮佛地
後邊身竝濟含識咸歸至眞國家隆盛同饗遐〇慶
謹勒豐碑陳其舞詠
<pb:KR4b0019_SBCK_009-8b>
　　　齊國宋司徒寺碑
無色之外方爲化城非想之中猶稱火宅若夫衆生
無盡世界無窮芬若披蓮遠如散墨善財童子南行
未窺目連沙門北遊不見一一刹土皆由業緣萬萬
僧祗終非常樂天宮蹇産猶傾四大之風魔殿崔嵬
終懼三灾之火朱樓寶塔輝煥增華旣義暢中土道
流遐域顯黙同歸華夷俱慕自枕石漱流始終一槩
悟智交養三十餘年春秋八十三古人云道存人亾
法師之謂見我門徒感風徽之緬邈傷諮悟之永滅
<pb:KR4b0019_SBCK_009-9a>
敢以淺見揚德金石銘曰九流依眞三乘歸佛道徃
絕跡&KR0268;還接物孰是發&KR0041;昭我慧日攝亂以定闢邪
以律秦皇雄感蔽理通情王孫偏解遠死滯生夫子
之悟萬劫獨明寒暑迭易悲欣臯壤秋蓬四轉春鴻
五響&KR0012;松獨秀德音長往節有推遷情無遺想
　　　東陽䨇林寺傅大士碑
自修禪遠豁絕粒長齋非服流霞若食朝沆姜原所
&KR0130;天步可以爲儔河流大&KR0282;神足宐其相比夫以連
城之寶照廡之珍野老恠而相捐工人迷而不識昔
<pb:KR4b0019_SBCK_009-9b>
漢皇受道欒大不臣魏祖優賢楊叟如客河上之老
輕舉臨於孝文臺下之人高尚加於光武五胡內奰
蒼鵞之兆未萌四海橫流夷羊之牧匪見滳海未盡
其辭懸河不窮其義伯陽之德貞桓紀於瀬鄕仲尼
之道高碑書於魯縣亦有楊雄弟子鄭玄門人俱述
淸猷載刋玄石銘曰來儀上國抗禮承明妙辯無相
深言不生撞鐘比說擊鼓慙英樂論天口誰其與京
乍見仙掌爰標神足色豔浮檀香踰簷匐噭噭門人
承師若親寧焚軟疊弗燎香薪合窟爲定方墳以墟
<pb:KR4b0019_SBCK_009-10a>
須彌巨海變炭揚塵净土無壤靈儀自眞何時踴塔
復¶覩令身
　　　天台山館徐則法師碑
夫海水揚塵幾千年而可見天衣拂石幾萬歲而應
平至<md:KR4b0019_WYG_006-19b>¶人者譬彼晨昏方乎晷刻固非俗士之所能言
寰中之所能量者也至如不死之草猶稱南裔長生
之樹尚挺西崑百紀遊&KR0027;皆登蓮葉千齡壽鶴或舞
松枝假矣生民何其夭脆譬彼風電同諸泡沫琢火
之歎聞諸往賢逝水之悲嗟呼前聖樵人看博信未
<pb:KR4b0019_SBCK_009-10b>
須彌巨海變炭揚塵净土無壤靈儀自眞何時踴塔
復覩令身
　　　天台山館徐則法師碑
夫海水揚塵幾千年而可見天衣拂石幾萬歲而應
平至人者譬彼晨昏方乎晷刻固非俗士之所能言
寰中之所能量者也至如不死之草猶稱南裔長生
之樹尚挺西崑百紀遊&KR0027;皆登蓮葉千齡壽鶴或舞
松枝假矣生民何其夭脆譬彼風電同諸泡沫琢火
之歎聞諸往賢逝水之悲嗟呼前聖樵人看博信未
<pb:KR4b0019_SBCK_009-11a>
始乎淹留仙客彈琴固不移於俄頃然而子孫皆其
數世鄕黨咸爲草¶來¶是以志士名賢飄然長騖臊羶
榮利懕穢風塵服冕乘軒其猶桎梏朱庭紫閣事甚
籠樊隱淪巖洞飡餌芝髓忽矣身輕俄然羽化金繩
玉版受謁帝之符龍駕霓裳處仙官之籙法師蕭然
道氣卓矣仙才千&KR0775;&KR0012;標萬頃無度所以伊川控鶴
葉縣乘鳬靈化無方去還斯在銘曰來去三鳥賔遊
二童然香雨上擊磬雲中玉粒雖軟金膏未鎔方流
道業濟彼昏&KR0041;
<pb:KR4b0019_SBCK_009-11b>
　　　長干寺衆食碑
昔炎皇肇訓稷正修宮信矣天民之言誠哉國寶之
義自非道登正覺安住於大般湼槃行在眞空深入
於無爲般若則菩薩應化咸同色身諸佛净土皆爲
揣食證常住者爰乞乳糜補尊位者猶假香飯亦有
三心未滅七反餘生應㑹天宮就齎龍海况復　居
地轉咸憇珠庭固以皆種仙禾並資靈粟者矣法師
常願以智慧火燒煩惱薪普施衆生同飡甘露况復
安居自恣願學高年或次第於王城猶栖遑於貧里
<pb:KR4b0019_SBCK_009-12a>
迦留乞䴵苦用神通須提請飯致貽詞責於是思營
衆業願造坊厨庶使應供之僧皆同自然之食升堂
濟濟無勞四軰之類高廪峩峩恒有千食之僃其外
鐵市銅街靑樓紫陌辛家黑白之里甲第王侯之門
莫不供施相高資儲轉衆法師善巧方便漚和舍羅
敎授滋生隨年增長假使桑林不雨&KR0602;水揚波猶厭
稻梁永無饑乏加以五鹽具足七菜芳軟䴵&KR0011;天厨
果同香樹羮&KR0166;之大殷王未逢糜鑊之深齊都非擬
昆吾在次皆鳴鷲嶺之鐘暘谷初升同洗龍池之鉢
<pb:KR4b0019_SBCK_009-12b>
　　　丹陽上庸路碑
在天成&KR0090;咸池屬於五潢在地成形滄海環於四凟
國險者固其金湯儲蓄者因於轉漕貨財爲禮專俟
㑹通厥田爲上皆資滲漉大矣哉坎德之爲用也是
以握圖之主財以利民御斗之君因之顯敎上哉少
昊初命水官逖矣高陽爰重㝠職舜爲太尉于是九
澤載疏禹作司空然後百川咸導開蕐山於高掌鑿
靈沼於周源莫匪神功皆由聖德<md:KR4b0019_WYG_006-20a>¶我大梁之受天明
命勞巳濟民有道稱皇無爲曰帝若夫雲雷草創翦
<pb:KR4b0019_SBCK_009-13a>
商黜夏之勲鑄寶&KR0166;於昆吾安能紀勒陳鴻鐘於酆
岳豈易揄揚斯固名言之所絕也及乎&KR0574;斯寶運大
拯橫流屈至道於汾陽勞凝神於藐射聖人作樂簫
韶僃以九成喆王盡禮春官總於三代豈止金門桴
竹玉尺調鐘公帶獻明堂之圖匡衡建后土之議若
斯而巳矣天降丹鳥旣序孝經河出應龍乃私周易
若夫固天將聖垂意藝文五色相宣八音繁㑹不移
漏刻&KR0138;命口占御&KR0083;風飛天章海溢皆紫庭黃竹之
詞晨露卿雲之藻漢之兩帝徒有詠歌魏之三祖空
<pb:KR4b0019_SBCK_009-13b>
云詩賦以爲彭老之敎終没愛河儒㑹之宗方難大
宅豈如五詩八㑹之&KR0651;文天上人中之妙典雪山羅
漢争造論門鷲嶺名僧俱傳經藏香&KR0090;之力特所未
勝秋兎之臺書而莫盡忠信爲寶禱祈免於白駒明
德惟馨山川舍於騂犢至如月離金虎泥染石牛㑹
蔚朝興滂沱晚注而淸蹕纔動纎羅不搖高閈將臨
油雲自闢陽烏馭日寧懼武賁之弓飛&KR0040;彌天無待
期門之蓋震維舉德非曰尚年若發居鄷猶莊在漢
濤如白馬卽礙廣陵之江山曰金牛孰辨海湖之路
<pb:KR4b0019_SBCK_009-14a>
專州典郡靑鳬赤馬之船皇子天孫鳴鳳飛龍之乗
莫不欣斯利渉玩此修渠乍擁揖而長歌乃樅金而
鳴&KR0284;斯曠世之奇功無疆之鴻烈
徐孝穆集卷九終

<pb:KR4b0019_SBCK_010-1a>
徐孝穆集卷十
　　　陳郯徐陵著　明東海屠隆評
　　哀冊
　　　陳文皇帝哀冊文
維太康元年太歲丙戌四月丁未朔二十七日癸酉
大行皇帝崩于有覺殿殯于太極之西階粤六月丙
寅將遷於永寧陵禮也宮車晚駕幄殿¶晨張旌銘具
列綍翻成行哀子嗣皇帝諱擗蜃輅於丹階攀龍帷
於紫庭趨過窮於屏闕拜慟感於明靈東京飛其瑞
<pb:KR4b0019_SBCK_010-1b>
露北陸霣其祥星乃詔雲臺之史稽採咸池之曲叶
大雅於鳴金同藏書於群玉其辭曰
若水傳帝薰風御民重光所集世載于陳赫矣高祖
愍哉上旻蟬聮寶霄暉煥郊禋我皇誕聖應此家慶
道主衢鐏神凝懸鏡洛書天表河紀靈命納揆馳芳
賔門流詠稽陰克伐震野勤王亳道増搆&KR0206;風㑹昌
言瞻少昊實狀高陽効駕轇轕淸宮未央歡覃兆庶
德洎遐荒穆齊高寢上膳長樂肅肅承顔哀哀薦酌
悼園㳟儉章陵謙約大寶崇明無間改作纂武升歷
<pb:KR4b0019_SBCK_010-2a>
遺憂寔繁三湘九&KR0128;沴氣雲昏力折天柱才傾地門
丹泉夜照細柳朝屯谷魅山&KR0017;横流塞源赫赫¶¶英謨
﨣﨣雄斷逓<md:KR4b0019_WYG_006-20b>¶行天討無遺¶神筭鬱掃江淮長驅巴漢
九夷百越¶雷隨風渙北俘昆邪西戡¶伊靬荷&KR0018;皇極
劬勞萬幾勤民聽政昃食宵衣服貴綈皂風移閫闈
唐山罷奏濮水韜徽訪採狂狷搜&KR0402;仄㣲世感中孚
民惟大畜外戸無閉高垣奚築降情儒雅凝懷庠塾
御廡爲歡臨雍彌肅禮兼三代樂僃九成天資武德
地照文明墨屨斯在幪巾自淸連珠合璧曜爽流精
<pb:KR4b0019_SBCK_010-2b>
獸舞時務禽歌頌<md:KR4b0019_WYG_006-21a>¶平帝載維遠王靈維大候&KR0040;占風
荒中海外憬彼鞮譯咸承&KR0227;帶是曰君臨斯爲交泰
白環巳貢玄珪克貞東河佇楫北狄思征鉞斧將戒
&KR0731;珩未鳴星&KR0075;去楚日沴悲荆億兆何舋穹昊遽傾
嗚呼哀哉大禹胼胝重蕐腒腊仰惟勞務同斯違懌
吉夢無徵昭祈奚益聽茂陵之鐘鼓抱喬陽之劒舄
雖髣髴於神儀終&KR0414;綿以號擗嗚呼哀哉三占巳吉
四海星奔列贈天宇崩號帝閽千門啓於閶闔萬乘
警其靈輼槐風悲於輦道松&KR0040;思於郊源鑾斾動而
<pb:KR4b0019_SBCK_010-3a>
虚悲宿衞静而空尊嗚呼哀哉畢陌平夷流山蟠固
紀無遷市唐有通樹經白社之修途&KR0326;靑門之廣路
思沛邑以東臨懷周京以西顧嗚呼哀哉機神不測
性道難稱克窮靡寄孺慕奚慿唯封云亭之與禪父
肅玉牒之與金繩楊英聲而永久共日月而俱升嗚
呼哀哉
<pb:KR4b0019_SBCK_010-3b>
　　墓誌
　　　司空河東康簡王墓誌銘
夫聖人至德天道福謙大哉堯舜貽慶長遠明兩之
盛中陽纂於豢龍百世之祀皇家兆於鳴鳳違丹丘
於海北應紫蓋於江南帝系皇基重光累葉高祖之
建天柱列聖之補地維蕩蕩乎民無得而名焉者也
王資神昴緯託曜房靈體斯孝烈不由師保月生之
&KR0863;曾何用於擬議日近之言亦無階於等級封河東<md:KR4b0019_WYG_006-21b>¶王加侍中淑貌與金燧¶相宜淸顏與玉壺同照授使
<pb:KR4b0019_SBCK_010-4a>
持節<md:KR4b0019_WYG_006-25a>¶南徐州刺史武羌旅拒亭障遷移漠草非長廣
之東湖萊近荆門之北王常譏庾翼使白面之非才
深慕曹彰歎黃鬚之爲可火精不退奚應善言水蛭
難消徒持陰德薨于沙鎭時年一十有七追贈司¶空
加鼓吹班劒謚曰康簡王洛北占墳河南除道葭悲
煙殿之聲劒動豐城之氣豈惟晉王寵悼重琅邪之
贈官魏后高文制蒼舒之哀誄
　　　司空章昭達墓誌銘
周原膴膴佳氣葱葱王業攸興帝圖斯盛在昔光武
<pb:KR4b0019_SBCK_010-4b>
佐命隣縣者鄧¶侯高祖元¶¶臣<md:KR4b0019_WYG_006-25b>¶同郡者蕭相公台輔之
量便著綺紈瑚璉之姿無待雕琢起家爲東宮¶&KR0033;前
所奉之君則梁簡文<md:KR4b0019_WYG_006-27a>¶皇帝旣而黑¶¶¶山巨盗慿<md:KR4b0019_WYG_006-28a>¶陵<md:KR4b0019_WYG_006-28b>¶上國
白水彊胡虔劉中夏公傾其產業募其驍雄思報皇
儲累殲鯨寇屬幽風有&KR0090;代邸<md:KR4b0019_WYG_006-29b>¶方降搜荆¶¶¶¶¶楚之英才
資班輸之妙<md:KR4b0019_WYG_006-30a>¶畧<md:KR4b0019_WYG_006-32a>¶百樓忽起登雲霄¶而俯臨¶萬弩俱張
隨雷霆而並震揚兵於九天之上决勝於千里之中
殪彼羣兇皆無旋踵陳寶應至懷反叛客引周廸資
其食力更事窺窬公奉詔崇朝飮氷將力前茅後勁
<pb:KR4b0019_SBCK_010-5a>
歩驟奔馳仍向甌閩殄其巢窟若夫鳴虵之洞深谷
隱於蒼天飛猿之嶺喬樹參於雲日宜越艇而登嶠
&KR0041;燕犀而渉江威武紛紜震山風海於是咸俘僞師
悉據高墉爰泊滄溟莫不懲乂旣而齊人無信將謀
郢藩鬬艦戈船窺江淹漢公纔聞羽檄遽禀師期馳
襲荆鄖應時燒蕩方欲宣威隴汧大討梁蕐屬上將
之韜光逢中台之掩曜大建三年薨於軍幕爾乃靑
烏拍墓白鶺標墳林有逃車樹同蕐蓋前旍熊軾後
乗龍轜介士發三河之民哀鐃同駟馬之曲長安傳
<pb:KR4b0019_SBCK_010-5b>
坐恩禮盛於西京襄陽墮淚悲慟喧於南峴
　　　裴使君墓誌銘
君五音之候兼其方牧八陣之圖窮其巧變用能戰
必勝攻必取督稱無難兵號解煩朝飛火箭夜聳雲
梯燧&KR0090;從奔聮狼巳合於是厥顏不撓極咍諸戎龎
德高聲肆言羣逆胡夷總至猶持子路之纓鋒刅相
交終荷溫生之節毎以輕財篻籜義重嵩衡割宅字
貧友之&KR0012;開門延故人之殯篤好朋遊居常滿席毎
至鮮雲藹藹披王安之衣明月團團似班姬之扇日
<pb:KR4b0019_SBCK_010-6a>
帶花以如笑風鳴條而若歌傍列絲桐&KR0863;揚文酒一
石之後逾能斷¶獄五斗之量猶未解酲嗟乎潘岳之
詩致哀¶周<md:KR4b0019_WYG_006-32b>¶密<md:KR4b0019_WYG_006-38a>¶莊公之誄<md:KR4b0019_WYG_006-38b>¶用愍<md:KR4b0019_WYG_006-40a>¶相遺<md:KR4b0019_WYG_006-40b>¶徐孝穆集卷十<md:KR4b0019_WYG_007-1b>¶終
